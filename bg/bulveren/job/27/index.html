<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 27</strong></div><p><span class="verse"><a name="1">1</a>Тогава Йов продължи беседата си и каза:</span> <span class="verse"><a name="2">2</a>Жив е Бог, който е отнел правото ми, и Всемогъщият, който е огорчил душата ми —</span> <span class="verse"><a name="3">3</a>докато дишането ми е в мен и Божият дъх — в ноздрите ми,</span> <span class="verse"><a name="4">4</a>устните ми не ще говорят неправда и езикът ми не ще произнесе измама!</span> <span class="verse"><a name="5">5</a>Далеч от мен да кажа, че сте прави! Докато умра, от себе си не ще отхвърля непорочността си.</span> <span class="verse"><a name="6">6</a>Държа здраво правдата си и няма да я пусна. Сърцето ми няма да ме упрекне, докато съм жив.</span> <span class="verse"><a name="7">7</a>Врагът ми нека бъде като безбожния и който се надига против мен — като беззаконния.</span> <span class="verse"><a name="8">8</a>Защото каква е надеждата на лицемера, ако Бог отсече и изиска душата му?</span> <span class="verse"><a name="9">9</a>Бог ще чуе ли вика му, щом го сполети беда?</span> <span class="verse"><a name="10">10</a>Той ще се наслаждава ли във Всемогъщия? Ще призовава ли Бога по всяко време?</span> <span class="verse"><a name="11">11</a>Аз ще ви наставя за Божията сила, няма да скрия това, което е у Всемогъщия.</span> <span class="verse"><a name="12">12</a>Ето, всички вие сте видели — защо тогава бъбрите такива суети?</span> <span class="verse"><a name="13">13</a>Това е от Бога делът на безбожния и наследството, което насилниците получават от Всемогъщия.</span> <span class="verse"><a name="14">14</a>Ако синовете му се умножават, за меча са и издънките му няма да се наситят с хляб.</span> <span class="verse"><a name="15">15</a>Останалите от него смъртта ще свали в гроба и вдовиците му няма да ги оплачат.</span> <span class="verse"><a name="16">16</a>Макар да трупа сребро като пръст и да приготвя дрехи като кал,</span> <span class="verse"><a name="17">17</a>приготвя ги, но праведният ще ги носи и невинни ще си разделят среброто.</span> <span class="verse"><a name="18">18</a>Построява къщата си като молец или като колиба, направена от пазач.</span> <span class="verse"><a name="19">19</a>Богатият ляга и няма да се прибере; отваря очите си и го няма.</span> <span class="verse"><a name="20">20</a>Ужаси го обземат като води, вихрушка го отвлича през нощта.</span> <span class="verse"><a name="21">21</a>Източният вятър го отнася и той си отива, изтръгва го от мястото му.</span> <span class="verse"><a name="22">22</a>Хвърля камъни срещу него без пощада, той бяга отчаяно от ръката Му.</span> <span class="verse"><a name="23">23</a>Ще пляскат с ръце след него и ще му подсвирнат от мястото му.</span> </p></div</div></div></body></html>