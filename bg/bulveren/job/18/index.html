<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 18</strong></div><p><span class="verse"><a name="1">1</a>Тогава шуахецът Валдад отговори и каза:</span> <span class="verse"><a name="2">2</a>Кога ще свършите думите? Първо разберете, и после ще говорим.</span> <span class="verse"><a name="3">3</a>Защо сме считани за скотове, за глупци в очите ви?</span> <span class="verse"><a name="4">4</a>Ти, който се разкъсваш сам в гнева си, да се напусне ли заради теб земята, да се помести ли скала от мястото си?</span> <span class="verse"><a name="5">5</a>Наистина светликът на безбожния угасва, не свети пламъкът на огъня му.</span> <span class="verse"><a name="6">6</a>Светлината в шатрата му мрак е, светилникът му, що над него е, угасва.</span> <span class="verse"><a name="7">7</a>Стъпките на силата му се стесняват и собственият му замисъл го поваля.</span> <span class="verse"><a name="8">8</a>Собствените му крака във мрежа го отвеждат и ходи върху примки.</span> <span class="verse"><a name="9">9</a>Примка го улавя за петата, капан над него се затваря.</span> <span class="verse"><a name="10">10</a>Въжето му е скрито във земята, капанът му — в пътеката.</span> <span class="verse"><a name="11">11</a>Отвсякъде го стряскат ужаси, тормозят го на всяка стъпка.</span> <span class="verse"><a name="12">12</a>Силата му от глад ще погине и погибел е готова до реброто му.</span> <span class="verse"><a name="13">13</a>Части от кожата му поглъща, частите му поглъща първородният на смъртта.</span> <span class="verse"><a name="14">14</a>Той е изкоренен от шатрата си — неговото упование — и пред царя на ужасите го откарват.</span> <span class="verse"><a name="15">15</a>Който не е негов, ще обитава в шатрата му, върху жилището му ще се разпръсне сяра.</span> <span class="verse"><a name="16">16</a>Корените му изсъхват долу, клоните му се отсичат горе.</span> <span class="verse"><a name="17">17</a>Споменът за него изчезва от земята и в улиците няма име.</span> <span class="verse"><a name="18">18</a>Закарват го от светлината в тъмнина и го изгонват от света.</span> <span class="verse"><a name="19">19</a>Няма нито син, нито потомство сред народа си, нито в жилищата му е някой оцелял.</span> <span class="verse"><a name="20">20</a>Родените после ще се удивляват на деня му, както се ужасяваха родените преди това.</span> <span class="verse"><a name="21">21</a>Наистина такива са жилищата на беззаконния, и това е мястото на онзи, който не познава Бога.</span> </p></div</div></div></body></html>