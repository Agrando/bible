<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 6</strong></div><p><span class="verse"><a name="1">1</a>Тогава Йов отговори и каза:</span> <span class="verse"><a name="2">2</a>О, да би се претеглила моята печал и да би се поставила с нея на везните и злочестината ми!</span> <span class="verse"><a name="3">3</a>Защото тогава тя би била по-тежка от пясъка на моретата — затова думите ми са били необмислени.</span> <span class="verse"><a name="4">4</a>Защото стрелите на Всемогъщия са вътре в мен и духът ми от отровата им пие; Божиите ужаси се опълчват против мен.</span> <span class="verse"><a name="5">5</a>Дивото магаре реве ли при тревата; или говедото мучи ли при храната си?</span> <span class="verse"><a name="6">6</a>Яде ли се безвкусното без сол и има ли вкус в белтъка на яйцето?</span> <span class="verse"><a name="7">7</a>Душата ми отказваше да ги докосне, те ми станаха като безвкусното ми ястие.</span> <span class="verse"><a name="8">8</a>О, да би ми се изпълнила молбата, да ми дадеше Бог копнежа ми!</span> <span class="verse"><a name="9">9</a>Да благоволеше Бог да ме смаже, да отпуснеше ръката Си и да ме отсечеше!</span> <span class="verse"><a name="10">10</a>Това щеше да ми бъде още утеха и щях да се радвам в безжалостна скръб, че не отрекох думите на Светия.</span> <span class="verse"><a name="11">11</a>Каква е силата ми, че да издържа и какъв е краят ми, че да удължа живота си?</span> <span class="verse"><a name="12">12</a>Силата ми сила каменна ли е и плътта ми бронз ли е?</span> <span class="verse"><a name="13">13</a>Не изчезна ли в мен помощта ми и не се ли отдалечи от мен избавлението?</span> <span class="verse"><a name="14">14</a>На наскърбения трябва съжаление от приятеля му, иначе ще остави страха от Всемогъщия.</span> <span class="verse"><a name="15">15</a>Братята ми постъпиха измамно като поток, като пороите на потоците, които отминават,</span> <span class="verse"><a name="16">16</a>които са мътни от леда и в които се крие снегът.</span> <span class="verse"><a name="17">17</a>Когато се стопли, пресъхват, когато е горещо, изчезват от мястото си.</span> <span class="verse"><a name="18">18</a>Кервани се отклоняват от пътя им, отиват в пустошта и загиват.</span> <span class="verse"><a name="19">19</a>Теманските кервани гледаха, савските пътници се надяваха на тях.</span> <span class="verse"><a name="20">20</a>Опозориха се в надеждата си, дойдоха там и се посрамиха.</span> <span class="verse"><a name="21">21</a>Сега и вие станахте никакви — видяхте ужас и се уплашихте.</span> <span class="verse"><a name="22">22</a>Казах ли аз: Донесете ми! — или: Дайте ми дар от имота си! —</span> <span class="verse"><a name="23">23</a>или: Избавете ме от ръката на притеснителя! — или: Изкупете ме от ръката на насилниците?</span> <span class="verse"><a name="24">24</a>Поучете ме, и аз ще млъкна; покажете ми в какво съм се заблудил.</span> <span class="verse"><a name="25">25</a>Колко са здрави правите думи, но какво изобличава вашето изобличение?</span> <span class="verse"><a name="26">26</a>Смятате ли да изобличите думи? Говоренето на отчаяния е на вятъра!</span> <span class="verse"><a name="27">27</a>Вие бихте хвърлили жребий за сирачето и бихте се пазарили за приятеля си.</span> <span class="verse"><a name="28">28</a>А сега, благоволете да ме погледнете, защото аз няма да ви лъжа в лицето.</span> <span class="verse"><a name="29">29</a>Обърнете сега; нека няма неправда! Да! Обърнете се — правдата ми все още стои!</span> <span class="verse"><a name="30">30</a>Има ли неправда на езика ми? Не може ли небцето ми да различи лошото?</span> </p></div</div></div></body></html>