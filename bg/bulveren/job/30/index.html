<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 30</strong></div><p><span class="verse"><a name="1">1</a>Но сега ми се подсмиват по-младите на дни от мен, чиито бащи аз бих отхвърлил на стадото си с кучетата да поставя.</span> <span class="verse"><a name="2">2</a>Наистина, за какво ми е силата на ръцете им, в които зрелостта загива?</span> <span class="verse"><a name="3">3</a>Те са измършавели от недоимък и глад и гризат корените на безводната земя, отпреди във пустош и опустошение,</span> <span class="verse"><a name="4">4</a>между храстите те късат слез и корени на хвойна им е хлябът.</span> <span class="verse"><a name="5">5</a>Те бяха изгонени от обществото и викаха по тях като крадец.</span> <span class="verse"><a name="6">6</a>Живееха в ужасни долини, в дупки на земята и скалите.</span> <span class="verse"><a name="7">7</a>Ревяха между храстите и се събираха под тръни.</span> <span class="verse"><a name="8">8</a>Синове на безумни и синове на безименни, те бяха изгонени с бич от земята.</span> <span class="verse"><a name="9">9</a>А сега аз им станах подигравателна песен, да, станах им за приказка.</span> <span class="verse"><a name="10">10</a>Те се отвращават от мен, държат се далеч от мен, не се свенят да плюят на лицето ми.</span> <span class="verse"><a name="11">11</a>Понеже Бог развързал е въжетата на шатрата и ме е унижил, и те са се разюздали пред мен.</span> <span class="verse"><a name="12">12</a>Отдясно ми надигат се изчадия, краката ми изблъскват и гибелните си пътеки против мен прокарват.</span> <span class="verse"><a name="13">13</a>Разбиват пътя ми, злощастието ми увеличават без помощник.</span> <span class="verse"><a name="14">14</a>Идват като през широк пролом, опустошително връхлитат.</span> <span class="verse"><a name="15">15</a>Ужаси насочват се към мен, достойнството ми гонят като вятър и благополучието ми премина като облак.</span> <span class="verse"><a name="16">16</a>И сега душата ми излива се във мен, постигнаха ме скръбни дни.</span> <span class="verse"><a name="17">17</a>Нощта пронизва костите ми в мен и болки ме разяждат, не престават.</span> <span class="verse"><a name="18">18</a>С голяма сила дрехата ми се изменя, стяга ме като яката на хитона ми.</span> <span class="verse"><a name="19">19</a>В калта ме е захвърлил и аз съм станал като прах и пепел.</span> <span class="verse"><a name="20">20</a>Викам към Теб, но не ми отговаряш, стоя, и ме забелязваш.</span> <span class="verse"><a name="21">21</a>Превърнал си се във жесток към мен, със силната Си ръка ме преследваш.</span> <span class="verse"><a name="22">22</a>Издигаш ме да яздя вятъра, в гърма на бурята ме разпиляваш —</span> <span class="verse"><a name="23">23</a>защото зная, че ще ме докараш до смъртта и до дома, определен за всички живи.</span> <span class="verse"><a name="24">24</a>Но в падането си човек не простира ли ръка и в бедствието си не вика ли?</span> <span class="verse"><a name="25">25</a>Аз не плаках ли за онзи, който беше в тежки дни, и душата ми не се ли наскърби за сиромаха?</span> <span class="verse"><a name="26">26</a>Добро очаквах — зло дойде; и чаках светлина, но дойде мрак.</span> <span class="verse"><a name="27">27</a>Врят вътрешностите ми, не почиват; постигнаха ме скръбни дни.</span> <span class="verse"><a name="28">28</a>Вървя скърбящ, без слънце; в събранието ставам, викам.</span> <span class="verse"><a name="29">29</a>На чакалите аз станах брат и на камилоптиците — другар.</span> <span class="verse"><a name="30">30</a>Кожата ми почерня на мен и костите ми изгарят от огън.</span> <span class="verse"><a name="31">31</a>Арфата ми стана на ридание и флейтата ми — глас на оплаквачи.</span> </p></div</div></div></body></html>