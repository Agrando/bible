<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 13</strong></div><p><span class="verse"><a name="1">1</a>Ето, окото ми е видяло всичко това, ухото ми е чуло и го е разбрало.</span> <span class="verse"><a name="2">2</a>Което вие знаете, го знам и аз; не съм от вас по-долу.</span> <span class="verse"><a name="3">3</a>Но аз ще говоря на Всемогъщия и желая да разисквам с Бога.</span> <span class="verse"><a name="4">4</a>А вие сте съчинители на лъжи, всички сте безполезни лекари!</span> <span class="verse"><a name="5">5</a>О, да бихте млъкнали съвсем, това би било мъдростта ви!</span> <span class="verse"><a name="6">6</a>Слушайте сега разискването ми и чуйте оправданието на устните ми.</span> <span class="verse"><a name="7">7</a>Ще говорите ли неправедно за Бога и ще говорите ли измамно за Него?</span> <span class="verse"><a name="8">8</a>За Него ли ще бъдете пристрастни? За Бога ли ще спорите?</span> <span class="verse"><a name="9">9</a>Ще бъде ли добре да ви изпита Той? Ще Го измамите ли, както се мами човек?</span> <span class="verse"><a name="10">10</a>Той непременно ще ви изобличи, ако тайно показвате пристрастие.</span> <span class="verse"><a name="11">11</a>Величието Му няма ли да ви уплаши и ужасът от Него няма ли да ви нападне?</span> <span class="verse"><a name="12">12</a>Паметните ви думи са поговорки от пепел, защитите ви са защити от кал.</span> <span class="verse"><a name="13">13</a>Млъкнете, оставете ме, и ще говоря — и нека дойде върху мен, каквото ще.</span> <span class="verse"><a name="14">14</a>Защо да взема плътта си в зъбите си и живота си да сложа във ръката си?</span> <span class="verse"><a name="15">15</a>И да ме убие, пак на Него се надявам, но пътищата си ще защитя пред Него.</span> <span class="verse"><a name="16">16</a>И това също ще ми бъде спасение, защото лицемерен не може да дойде пред Него.</span> <span class="verse"><a name="17">17</a>Чуйте, чуйте словото ми и заявлението ми нека бъде в ушите ви.</span> <span class="verse"><a name="18">18</a>Ето сега, приготвил съм делото си; зная, че ще бъда оправдан.</span> <span class="verse"><a name="19">19</a>Кой е онзи, който ще се съди с мен? Защото, ако сега млъкна, ще издъхна.</span> <span class="verse"><a name="20">20</a>Само две неща не ми прави — тогава няма да се крия от лицето Ти:</span> <span class="verse"><a name="21">21</a>оттегли ръката Си от мен и нека ужасът Ти не ме плаши.</span> <span class="verse"><a name="22">22</a>Тогава повикай и аз ще отговоря; или аз ще говоря, а Ти ми отговори.</span> <span class="verse"><a name="23">23</a>Колко са моите беззакония и грехове? Изяви престъплението и греха ми.</span> <span class="verse"><a name="24">24</a>Защо криеш лицето Си и ме считаш за Свой враг?</span> <span class="verse"><a name="25">25</a>Ще плашиш ли отвеян лист и ще преследваш суха плява?</span> <span class="verse"><a name="26">26</a>Защото пишеш против мене горести, даваш ми да наследя на младостта си беззаконията.</span> <span class="verse"><a name="27">27</a>Слагаш краката ми в клада и наблюдаваш всичките мои пътеки; отбелязваш стъпалата на краката ми,</span> <span class="verse"><a name="28">28</a>докато изтлява като гнила вещ, като дреха, изядена от молец.</span> </p></div</div></div></body></html>