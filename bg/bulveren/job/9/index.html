<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 9</strong></div><p><span class="verse"><a name="1">1</a>Тогава Йов отговори и каза:</span> <span class="verse"><a name="2">2</a>Наистина, зная, че това е така, но как може смъртен човек да се оправдае пред Бога?</span> <span class="verse"><a name="3">3</a>Ако поиска да спори с Него, няма да може да Му отговори едно на хиляда.</span> <span class="verse"><a name="4">4</a>Той е мъдър по сърце и мощен по сила — кой се е закоравил против Него и е останал невредим?</span> <span class="verse"><a name="5">5</a>Той премества планините, без да разберат, преобръща ги в гнева Си.</span> <span class="verse"><a name="6">6</a>Той поклаща земята от мястото й и стълбовете й треперят.</span> <span class="verse"><a name="7">7</a>Той заповядва на слънцето и то не изгрява и запечатва звездите.</span> <span class="verse"><a name="8">8</a>Той сам простира небесата и стъпва по височините на морето.</span> <span class="verse"><a name="9">9</a>Той прави Мечката, Орион и Плеядите, и стаите на юга.</span> <span class="verse"><a name="10">10</a>Той върши велики неизследими неща и безбройни чудеса.</span> <span class="verse"><a name="11">11</a>Ето, минава край мен и не Го виждам; преминава и не Го усещам.</span> <span class="verse"><a name="12">12</a>Ако грабне, кой ще Му попречи? Кой ще Му каже: Какво правиш?</span> <span class="verse"><a name="13">13</a>Бог няма да отвърне Своя гняв; горделивите помощници под Него се повалят.</span> <span class="verse"><a name="14">14</a>Как тогава мога аз да Му отговоря и да избера думите си към Него?</span> <span class="verse"><a name="15">15</a>Защото дори да бях праведен, не бих могъл да Му отговоря, а бих попросил милост от своя Съдия.</span> <span class="verse"><a name="16">16</a>Ако извиках, и Той ми отговореше, нямаше да повярвам, че слуша гласа ми —</span> <span class="verse"><a name="17">17</a>Той, който ме смазва с вихрушка и умножава раните ми без причина,</span> <span class="verse"><a name="18">18</a>не ме оставя дъх да си поема, насища ме с горчивина.</span> <span class="verse"><a name="19">19</a>Ако е до сила, ето, Той е силният! А ако е до съд, Той казва: Кой може да Ме призове?</span> <span class="verse"><a name="20">20</a>Дори и праведен да бях, устата ми би ме осъдила; дори да бях невинен, тя би показала, че съм покварен.</span> <span class="verse"><a name="21">21</a>Ако бях непорочен, не бих познал себе си, презрял бих живота си.</span> <span class="verse"><a name="22">22</a>Все едно е! Затова аз казвам: Той погубва и непорочния, и безбожния.</span> <span class="verse"><a name="23">23</a>Ако бичът убива внезапно, Той се смее на изпитанието на невинните.</span> <span class="verse"><a name="24">24</a>Земята е предадена в ръката на безбожните; Той покрива лицата на нейните съдии. Ако не е Той, тогава кой?</span> <span class="verse"><a name="25">25</a>А мойте дни по-бързи са от бързоходец; бягат, без добро да видят.</span> <span class="verse"><a name="26">26</a>Преминават като леки кораби, като орел, който се спуска върху плячката си.</span> <span class="verse"><a name="27">27</a>Ако кажа: Ще забравя оплакването си, ще оставя тъжното си лице и ще се развеселя! —</span> <span class="verse"><a name="28">28</a>страх ме е от всичките ми болки; знам, че няма да ме считаш за невинен.</span> <span class="verse"><a name="29">29</a>Беззаконен съм — защо тогава да се трудя напразно?</span> <span class="verse"><a name="30">30</a>Ако се измия със снежна вода и очистя ръцете си със сапун,</span> <span class="verse"><a name="31">31</a>Ти пак ще ме хвърлиш в ямата и собствените ми дрехи ще се гнусят от мен.</span> <span class="verse"><a name="32">32</a>Защото не е човек като мен, за да Му отговоря, за да отидем заедно на съд.</span> <span class="verse"><a name="33">33</a>Няма посредник между нас, който да сложи ръката си върху двама ни.</span> <span class="verse"><a name="34">34</a>Нека оттегли от мен жезъла Си и да не ме плаши Неговият ужас!</span> <span class="verse"><a name="35">35</a>Тогава ще говоря и няма да се страхувам от Него; но сега не е така с мен.</span> </p></div</div></div></body></html>