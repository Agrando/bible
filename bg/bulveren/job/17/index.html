<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 17</strong></div><p><span class="verse"><a name="1">1</a>Духът ми съкрушен е, гаснат дните ми, за мене вече гробища остават.</span> <span class="verse"><a name="2">2</a>Присмиватели около мен не са ли, не почива ли окото ми на техните обиди?</span> <span class="verse"><a name="3">3</a>Определи ми сега поръчител пред Себе Си; кой друг би ми подал ръка?</span> <span class="verse"><a name="4">4</a>Защото си скрил сърцето им от разум — затова и няма да ги възвисиш.</span> <span class="verse"><a name="5">5</a>Който приятели предава на грабеж, очите на децата му ще чезнат.</span> <span class="verse"><a name="6">6</a>Той ме е поставил за поговорка на хората и аз станах за заплюване в лицето.</span> <span class="verse"><a name="7">7</a>Окото ми се помрачи от скръб и всичките ми части станаха като сянка.</span> <span class="verse"><a name="8">8</a>Правдивите ще се ужасят на това и невинният ще се възмущава против лицемера.</span> <span class="verse"><a name="9">9</a>А праведният ще се държи за пътя си и който е с чисти ръце, ще става все по-силен.</span> <span class="verse"><a name="10">10</a>Но вие всички, върнете се и елате; и един мъдър няма да намеря между вас.</span> <span class="verse"><a name="11">11</a>Дните ми преминаха; пресякоха се намеренията ми, желанията на сърцето ми.</span> <span class="verse"><a name="12">12</a>Нощта направиха на ден и светлината близо е при мрака.</span> <span class="verse"><a name="13">13</a>Ако чакам, жилището ми Шеол е, леглото си постлах във мрака.</span> <span class="verse"><a name="14">14</a>Към гроба викам: Ти си ми баща! — към червея: Ти — майка ми, сестра ми!</span> <span class="verse"><a name="15">15</a>Къде тогава е надеждата ми? Надеждата ми кой ще види?</span> <span class="verse"><a name="16">16</a>Тя ще слезе в самотата на Шеол, когато заедно в пръстта покой намерим.</span> </p></div</div></div></body></html>