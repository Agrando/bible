<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 4</strong></div><p><span class="verse"><a name="1">1</a>Тогава теманецът Елифаз отговори и каза:</span> <span class="verse"><a name="2">2</a>Ако се опитаме да ти кажем нещо, ще ти дотегне ли? Но кой може се сдържи да не говори?</span> <span class="verse"><a name="3">3</a>Ето, ти си наставил мнозина и отслабнали ръце си укрепил.</span> <span class="verse"><a name="4">4</a>Думите ти са изправили препъващия се и уморени колене си укрепил.</span> <span class="verse"><a name="5">5</a>А сега това те връхлетя и ти дотяга; докосва се до теб и се смущаваш.</span> <span class="verse"><a name="6">6</a>Не е ли твоят страх от Бога упованието ти и непорочността на пътищата ти — надеждата ти?</span> <span class="verse"><a name="7">7</a>Спомни си сега — кой някога невинен е погинал и праведни къде изтребени били са?</span> <span class="verse"><a name="8">8</a>Според както аз видял съм, които измама орат и страдание сеят, това и после жънат.</span> <span class="verse"><a name="9">9</a>От Божия дъх те погиват и от полъха на ноздрите Му се довършват.</span> <span class="verse"><a name="10">10</a>Реването на лъва и на ревящия гласът замлъкват и зъбите на лъвчетата се строшават.</span> <span class="verse"><a name="11">11</a>Лъвът загива от липса на плячка и малките на лъвицата се разпръсват.</span> <span class="verse"><a name="12">12</a>А до мен достигна скришно дума и ухото ми от нея шепот долови.</span> <span class="verse"><a name="13">13</a>Сред мислите от нощните видения, когато дълбок сън хората напада,</span> <span class="verse"><a name="14">14</a>ужас ме обзе и потреперих, и всичките ми кости се разтресоха.</span> <span class="verse"><a name="15">15</a>Тогава дух премина пред лицето ми и космите на тялото ми се изправиха.</span> <span class="verse"><a name="16">16</a>Застана — но аз изгледа му не познах — като образ пред очите ми, мълчание, и чувам глас:</span> <span class="verse"><a name="17">17</a>Може ли смъртен човек да е по-праведен от Бога? Може ли човек да е по-чист от Създателя си?</span> <span class="verse"><a name="18">18</a>Той на слугите Си не се доверява и ангелите Си в заблуда обвинява,</span> <span class="verse"><a name="19">19</a>а колко повече онези, които живеят в къщи от кал, чиято основа е в пръстта, и които се смазват по-бързо от молеца!</span> <span class="verse"><a name="20">20</a>От сутринта до вечерта се съсипват, без някой да забележи, погиват завинаги.</span> <span class="verse"><a name="21">21</a>Щом се дръпнат въжетата на шатрите им, те умират; и то умират без мъдрост.</span> </p></div</div></div></body></html>