<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 14</strong></div><p><span class="verse"><a name="1">1</a>Човекът, роден от жена, е краткотраен и пълен със смущение.</span> <span class="verse"><a name="2">2</a>Пониква като цвете и се покосява; бяга като сянка и не устоява.</span> <span class="verse"><a name="3">3</a>И върху такъв ли отваряш очите Си и ме довеждаш на съд със Себе Си?</span> <span class="verse"><a name="4">4</a>Кой може да извади чисто от нечисто? Никой!</span> <span class="verse"><a name="5">5</a>Тъй като дните му определени са, числото на месеците му при Теб е, поставил си му граници, които той не може да премине —</span> <span class="verse"><a name="6">6</a>отвърни от него поглед, за да си почине, докато завърши деня си като наемник.</span> <span class="verse"><a name="7">7</a>Защото за дървото има надежда — ако се отсече, отново ще поникне, издънките му няма да престанат.</span> <span class="verse"><a name="8">8</a>И коренът му ако остарее във земята и пънът му ако умре в пръстта,</span> <span class="verse"><a name="9">9</a>от дъха на водата пак ще покара и ще пусне клончета като новопосадено.</span> <span class="verse"><a name="10">10</a>Но човек умира и прехожда; човек издъхва, и къде е?</span> <span class="verse"><a name="11">11</a>Както водата изчезва от морето и реката пресъхва и се изсушава,</span> <span class="verse"><a name="12">12</a>така човек ляга и не става. Докато небесата не престанат, те няма да се събудят и няма да станат от съня си.</span> <span class="verse"><a name="13">13</a>О, да би ме скрил в Шеол, да би ме укрил, докато се отвърне гневът Ти, да би ми определил срок и тогава да би си спомнил за мен!</span> <span class="verse"><a name="14">14</a>Ако човек умре, ще оживее ли? През всичките дни на воюването си ще чакам, докато дойде смяната ми.</span> <span class="verse"><a name="15">15</a>Ти ще извикаш и аз ще Ти отговоря; ще пожелаеш делото на ръцете Си.</span> <span class="verse"><a name="16">16</a>Защото сега броиш стъпките ми. Не бдиш ли над греха ми?</span> <span class="verse"><a name="17">17</a>Престъплението ми е запечатано в торба и Ти пришиваш върху беззаконието ми.</span> <span class="verse"><a name="18">18</a>Но планината падайки се разрушава и скалата от мястото си се помества;</span> <span class="verse"><a name="19">19</a>води изтриват камъните, пороите им отмиват пръстта на земята; и Ти унищожаваш надеждата на човека.</span> <span class="verse"><a name="20">20</a>Ти му надвиваш завинаги и той преминава; променяш лицето му и го отпращаш.</span> <span class="verse"><a name="21">21</a>Синовете му достигат до почит, но той не знае; унижават се, но той не разбира за тях.</span> <span class="verse"><a name="22">22</a>Само тялото му в него ще боли и душата му във него ще скърби.</span> </p></div</div></div></body></html>