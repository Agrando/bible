<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 11</strong></div><p><span class="verse"><a name="1">1</a>Тогава нааматецът Софар отговори и каза:</span> <span class="verse"><a name="2">2</a>Да не се ли отговори на множеството думи и да се оправдае ли бъбрив човек?</span> <span class="verse"><a name="3">3</a>Твоите празнословия ще запушат ли хорските уста? Да се присмиваш, и никой ли да не те посрами?</span> <span class="verse"><a name="4">4</a>Защото ти си казал: Говоренето ми е право и аз съм чист в очите Ти.</span> <span class="verse"><a name="5">5</a>Но да би заговорил Бог и да би отворил устните Си против теб,</span> <span class="verse"><a name="6">6</a>да би ти изявил тайните на мъдростта, защото те двойно са благоразумие! Знай тогава, че Бог ти забравя много от вината ти.</span> <span class="verse"><a name="7">7</a>Можеш ли да издириш Божиите дълбини? Можеш ли да стигнеш границите на Всесилния?</span> <span class="verse"><a name="8">8</a>Високи като небето са — какво можеш да направиш? По-дълбоки от Шеол са — какво можеш да познаеш?</span> <span class="verse"><a name="9">9</a>Мярката им е по-дълга от земята и по-широка от морето.</span> <span class="verse"><a name="10">10</a>Ако Той премине или затвори, или събере, кой би могъл да Го възпре?</span> <span class="verse"><a name="11">11</a>Защото Той познава лъжливите хора, вижда и безбожието. Няма ли да му обърне внимание?</span> <span class="verse"><a name="12">12</a>Може ли празноглав човек да стане мъдър и диво магаренце да се роди като човек?</span> <span class="verse"><a name="13">13</a>Ако насочиш сърцето си и простреш ръцете си към Него,</span> <span class="verse"><a name="14">14</a>ако има грях в ръката ти, отдалечи го и не оставяй злото да живее в шатрите ти.</span> <span class="verse"><a name="15">15</a>Тогава наистина ще издигнеш лицето си без петно, ще бъдеш непоколебим и няма да се боиш;</span> <span class="verse"><a name="16">16</a>защото ще забравиш страданието си; ще си го спомняш като изтекли води.</span> <span class="verse"><a name="17">17</a>И животът ти ще бъде по-светъл от пладне; и мрачен ако е, като зора ще стане.</span> <span class="verse"><a name="18">18</a>И ще бъдеш сигурен, защото има надежда. Да, ще се огледаш наоколо и ще почиваш в безопасност.</span> <span class="verse"><a name="19">19</a>И ще легнеш и никой няма да те плаши; и мнозина ще търсят твоето благоволение.</span> <span class="verse"><a name="20">20</a>А очите на безбожните ще изтлеят и няма да има убежище за тях, и надеждата им е издъхването на душата им.</span> </p></div</div></div></body></html>