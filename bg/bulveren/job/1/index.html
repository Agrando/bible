<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 1</strong></div><p><span class="verse"><a name="1">1</a>Имаше в земята Уз един човек на име Йов, и този човек беше непорочен и правдив, боеше се от Бога и отбягваше злото.</span> <span class="verse"><a name="2">2</a>И му се родиха седем сина и три дъщери.</span> <span class="verse"><a name="3">3</a>И имотът му беше седем хиляди глави дребен добитък и три хиляди камили, и петстотин чифта говеда, и петстотин магарици, и голямо множество слуги; и този човек беше най-голям от всичките жители на изтока.</span> <span class="verse"><a name="4">4</a>И синовете му ходЕха и правеха пиршества в дома на всеки един от тях на деня му; и пращаха и канеха трите си сестри, за да ядат и да пият с тях.</span> <span class="verse"><a name="5">5</a>И когато свършваха дните на пиршеството, Йов изпращаше и ги освещаваше; и ставаше рано сутринта и принасяше всеизгаряния според броя на всички тях, защото Йов казваше: Може би синовете ми са съгрешили и са се разделили в сърцата си с Бога. Така правеше Йов винаги.</span> <span class="verse"><a name="6">6</a>И един ден Божиите синове дойдоха да се представят пред ГОСПОДА, и между тях дойде и Сатана.</span> <span class="verse"><a name="7">7</a>И ГОСПОД каза на Сатана: Откъде идваш? А Сатана отговори на ГОСПОДА и каза: От обикаляне нагоре-надолу по земята и от ходене насам-натам по нея.</span> <span class="verse"><a name="8">8</a>И ГОСПОД каза на Сатана: Обърнал ли си внимание на слугата Ми Йов, че няма друг като него на земята — човек непорочен и правдив, който се бои от Бога и отбягва злото?</span> <span class="verse"><a name="9">9</a>А Сатана отговори на ГОСПОДА и каза: Без причина ли се бои Йов от Бога?</span> <span class="verse"><a name="10">10</a>Не си ли оградил и него, и дома му, и всичко, което има? Благословил си делото на ръцете му и имотът му се шири по земята.</span> <span class="verse"><a name="11">11</a>Но простри сега ръката Си и се докосни до всичко, което има — дали няма да Те похули в лице!</span> <span class="verse"><a name="12">12</a>Тогава ГОСПОД каза на Сатана: Ето, всичко, което има, е в твоята ръка; само към него не простирай ръка. И Сатана излезе от присъствието на ГОСПОДА.</span> <span class="verse"><a name="13">13</a>И в деня, когато синовете му и дъщерите му ядяха и пиеха вино в къщата на най-възрастния си брат,</span> <span class="verse"><a name="14">14</a>при Йов дойде пратеник и каза: Говедата оряха и магариците пасяха при тях,</span> <span class="verse"><a name="15">15</a>когато савците ги нападнаха и ги откараха, избиха и слугите с острието на меча; и само аз избягах, за да ти съобщя.</span> <span class="verse"><a name="16">16</a>Докато той още говореше, дойде и друг и каза: Божи огън падна от небето и изгори овцете и слугите, и ги погълна; и само аз избягах, за да ти съобщя.</span> <span class="verse"><a name="17">17</a>Докато той още говореше, дойде и друг и каза: Халдейците образуваха три чети и нападнаха камилите и ги откараха, и избиха слугите с острието на меча; и само аз избягах, за да ти съобщя.</span> <span class="verse"><a name="18">18</a>Докато той още говореше, дойде и друг и каза: Синовете и дъщерите ти ядяха и пиеха вино в къщата на най-възрастния си брат,</span> <span class="verse"><a name="19">19</a>и внезапно дойде силен вятър от отвъд пустинята и удари четирите ъгъла на къщата, и тя падна върху младежите и те умряха; и само аз избягах, за да ти съобщя.</span> <span class="verse"><a name="20">20</a>Тогава Йов стана и раздра дрехата си, и обръсна главата си, и падна на земята, и се поклони.</span> <span class="verse"><a name="21">21</a>И каза: Гол излязох от утробата на майка си и гол ще се върна там. ГОСПОД даде, и ГОСПОД взе; да бъде благословено ГОСПОДНОТО Име.</span> <span class="verse"><a name="22">22</a>Във всичко това Йов не съгреши, нито приписа на Бога нещо погрешно.</span> </p></div</div></div></body></html>