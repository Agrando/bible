<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 26</strong></div><p><span class="verse"><a name="1">1</a>А Йов отговори и каза:</span> <span class="verse"><a name="2">2</a>Как си помогнал ти на слабия, как си спасил безсилната ръка!</span> <span class="verse"><a name="3">3</a>Как си съветвал онзи, който няма мъдрост, и показал изобилно разум свършен!</span> <span class="verse"><a name="4">4</a>На кого си дума известил? И чий дух е от теб излязъл?</span> <span class="verse"><a name="5">5</a>Пред Бога треперят сенките под водите и обитателите им.</span> <span class="verse"><a name="6">6</a>Шеол е гол пред Него и няма покривало Авадон.</span> <span class="verse"><a name="7">7</a>Той простира севера над празнотата, окача земята на нищо.</span> <span class="verse"><a name="8">8</a>Връзва водите в облаците Си, но пак облакът под тях не се съдира.</span> <span class="verse"><a name="9">9</a>Покрива лицето на престола Си, като разпростира облака Си над него.</span> <span class="verse"><a name="10">10</a>Поставил е граница върху кръга на повърхността на водите, при края на светлината и мрака.</span> <span class="verse"><a name="11">11</a>Небесните стълбове треперят и се ужасяват при Неговата заплаха.</span> <span class="verse"><a name="12">12</a>Той вълнува морето със силата Си и с разума Си разби Рахав.</span> <span class="verse"><a name="13">13</a>Чрез дъха Му заблестяват небесата, ръката Му пробожда бягащия змей.</span> <span class="verse"><a name="14">14</a>Ето, това са само краищата на Неговите пътища, и колко слаб шепот чуваме от Него! А гърма на силата Му кой ще разбере?</span> </p></div</div></div></body></html>