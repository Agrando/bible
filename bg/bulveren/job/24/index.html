<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 24</strong></div><p><span class="verse"><a name="1">1</a>Понеже времената не са скрити от Всемогъщия, защо онези, които Го познават, не виждат дните Му?</span> <span class="verse"><a name="2">2</a>Едни преместват граници, грабят стадо и го пасат.</span> <span class="verse"><a name="3">3</a>Откарват магарето на сирачетата, вземат в залог говедото на вдовицата.</span> <span class="verse"><a name="4">4</a>Изтласкват бедните от пътя, сиромасите на земята заедно се крият.</span> <span class="verse"><a name="5">5</a>Ето, като диви магарета в пустинята те излизат по работата си, подраняват за грабеж; пустинята им дава хляб и за децата им.</span> <span class="verse"><a name="6">6</a>Жънат фуража си в полето и събират пабиръка от лозето на безбожния.</span> <span class="verse"><a name="7">7</a>Прекарват нощта голи, без дрехи, и нямат завивка в студа.</span> <span class="verse"><a name="8">8</a>Планински дъждове ги мокрят, прегръщат скалата, понеже нямат подслон.</span> <span class="verse"><a name="9">9</a>Други грабват сирачето от майчината гръд и вземат залог от сиромаха.</span> <span class="verse"><a name="10">10</a>Карат голия да си отиде без дреха и които носят сноповете, остават гладни.</span> <span class="verse"><a name="11">11</a>Изстискват масло в оградите им и тъпчат линовете им, но пак са жадни.</span> <span class="verse"><a name="12">12</a>Хора стенат из града и душите на ранените викат, но Бог не им счита безумие.</span> <span class="verse"><a name="13">13</a>Тези са противниците на светлината, не познават пътищата й и не стоят в пътеките й.</span> <span class="verse"><a name="14">14</a>Убиецът става преди светлината, убива сиромаха и бедния, а нощем е като крадец.</span> <span class="verse"><a name="15">15</a>И окото на прелюбодееца чака здрача и казва: Око няма да ме види! — и слага покривало на лицето си.</span> <span class="verse"><a name="16">16</a>В тъмнината се разбиват къщи; а през деня те се затварят, не познават светлината.</span> <span class="verse"><a name="17">17</a>Защото зората за всички тях е смъртна сянка, защото познават ужасите на смъртната сянка.</span> <span class="verse"><a name="18">18</a>Лек е по лицето на водите, прокълнат на земята е делът им, не се обръща повече към пътя за лозята.</span> <span class="verse"><a name="19">19</a>Както сушата и жегата поглъщат снежните води, така и Шеол — съгрешилите.</span> <span class="verse"><a name="20">20</a>Утробата ще го забрави, червеят се храни сладко с него. Няма вече да се помни и неправдата ще се строши като дърво.</span> <span class="verse"><a name="21">21</a>Онеправдава неплодната, която не ражда, и не прави добро на вдовицата.</span> <span class="verse"><a name="22">22</a>Влачи силните със силата Си; става, и никой не е сигурен за живота си.</span> <span class="verse"><a name="23">23</a>Той им дава безопасност, и те се успокояват, но очите Му са върху пътищата им.</span> <span class="verse"><a name="24">24</a>Възвисяват се за малко, и ги няма; снижават се, и като всички си отиват; отсичат се като глави на класове.</span> <span class="verse"><a name="25">25</a>Сега, ако не е така, кой ще докаже, че лъжец съм, и кой речта ми ще унищожи?</span> </p></div</div></div></body></html>