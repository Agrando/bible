<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 8</strong></div><p><span class="verse"><a name="1">1</a>Тогава шуахецът Валдад отговори и каза:</span> <span class="verse"><a name="2">2</a>Докога ще говориш така и думите на устата ти ще бъдат силен вятър?</span> <span class="verse"><a name="3">3</a>Ще изкриви ли Бог съда? Всемогъщият ще изкриви ли правдата?</span> <span class="verse"><a name="4">4</a>Ако синовете ти са съгрешили против Него, Той ги е отхвърлил заради престъплението им.</span> <span class="verse"><a name="5">5</a>Ако ти би потърсил усърдно Бога и би помолил Всемогъщия за милост,</span> <span class="verse"><a name="6">6</a>ако би бил чист и праведен, Той непременно би се събудил сега заради теб и би дал благоденствие на праведното ти жилище.</span> <span class="verse"><a name="7">7</a>И да е било началото ти малко, краят ти ще се увеличи много.</span> <span class="verse"><a name="8">8</a>Защото, разпитай, моля те, предишния род и размисли върху откритото от бащите им;</span> <span class="verse"><a name="9">9</a>понеже ние сме едва от вчера и не знаем нищо, защото земните ни дни са като сянка.</span> <span class="verse"><a name="10">10</a>Те няма ли да те научат, да ти кажат, да отронят думи от сърцето си?</span> <span class="verse"><a name="11">11</a>Никне ли шавар без блато? Расне ли тръстика без вода?</span> <span class="verse"><a name="12">12</a>Докато е още зелена и неокосена, изсъхва преди всяка друга трева.</span> <span class="verse"><a name="13">13</a>Така са пътищата на всички, които забравят Бога; и надеждата на лицемера ще погине,</span> <span class="verse"><a name="14">14</a>увереността му ще се отсече и упованието му е паяжина.</span> <span class="verse"><a name="15">15</a>Той се опира на къщата си, но тя не устоява; хваща се здраво за нея, но тя не издържа.</span> <span class="verse"><a name="16">16</a>Сочен е на слънцето и клоните му се простират над градината му.</span> <span class="verse"><a name="17">17</a>Корените му обвиват скалната грамада и той гледа каменната къща.</span> <span class="verse"><a name="18">18</a>Ако го изтръгне Бог от мястото му, то ще се отрече от него, казвайки: Не съм те виждал.</span> <span class="verse"><a name="19">19</a>Ето, това е радостта на пътя му! А от пръстта изникват други.</span> <span class="verse"><a name="20">20</a>Ето, Бог няма да отхвърли непорочния, нито ще подаде ръка на злодеите.</span> <span class="verse"><a name="21">21</a>Докато напълни устата ти със смях и устните ти със ликуване,</span> <span class="verse"><a name="22">22</a>онези, които те мразят, ще се облекат със срам и шатрата на безбожните няма да бъде вече!</span> </p></div</div></div></body></html>