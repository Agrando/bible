<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 23</strong></div><p><span class="verse"><a name="1">1</a>Тогава Йов отговори и каза:</span> <span class="verse"><a name="2">2</a>Дори и днес оплакването ми е горчиво и въздишането си да спра не мога.</span> <span class="verse"><a name="3">3</a>О, да бих знаел къде да Го намеря! Да бих могъл да ида до престола Му!</span> <span class="verse"><a name="4">4</a>Пред Него делото си бих изложил, устата си със доказателства напълнил,</span> <span class="verse"><a name="5">5</a>узнал бих думите, които би ми отговорил, и бих разбрал каквото би ми казал.</span> <span class="verse"><a name="6">6</a>Дали Той би се борил с мен с голямата Си сила? Не, на мен Той би внимавал.</span> <span class="verse"><a name="7">7</a>Тогава праведникът би разисквал с Него и аз бих се избавил завинаги от Съдията си.</span> <span class="verse"><a name="8">8</a>Ето, отивам напред, но Него Го няма; и назад, но не Го забелязвам;</span> <span class="verse"><a name="9">9</a>наляво, където работи, не мога да Го видя; надясно се крие и не Го съглеждам.</span> <span class="verse"><a name="10">10</a>Той обаче знае пътя ми; изпитал ме е, ще изляза като злато.</span> <span class="verse"><a name="11">11</a>Кракът ми се е държал здраво за Неговите стъпки и пътя Му съм пазил, не съм се отклонил.</span> <span class="verse"><a name="12">12</a>От заповедта на устните Му не съм се отделил; словата на устата Му съм пазил повече от намерението си.</span> <span class="verse"><a name="13">13</a>Но Той е с едно намерение и кой може да Го обърне? Каквото желае душата Му, това прави.</span> <span class="verse"><a name="14">14</a>Той завършва това, което ми е определено; и много такива неща има у Него.</span> <span class="verse"><a name="15">15</a>Затова аз се ужасявам от лицето Му; размишлявам и се страхувам от Него.</span> <span class="verse"><a name="16">16</a>Да, Бог е отслабил сърцето ми и Всемогъщият ме ужаси,</span> <span class="verse"><a name="17">17</a>тъй като не бях отсечен преди тъмнината и не скри от лицето ми мрака.</span> </p></div</div></div></body></html>