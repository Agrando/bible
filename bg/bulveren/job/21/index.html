<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 21</strong></div><p><span class="verse"><a name="1">1</a>Тогава Йов отговори и каза:</span> <span class="verse"><a name="2">2</a>Слушайте внимателно речта ми и нека това бъде утехата от вас.</span> <span class="verse"><a name="3">3</a>Потърпете ме, и ще говоря; а след като съм говорил, се присмивай.</span> <span class="verse"><a name="4">4</a>На човек ли се оплаквам? И защо да не се притесни духът ми?</span> <span class="verse"><a name="5">5</a>Обърнете се към мен и онемейте, и сложете ръка на уста!</span> <span class="verse"><a name="6">6</a>Дори и когато си спомня, се ужасявам и трепет обзема плътта ми.</span> <span class="verse"><a name="7">7</a>Защо безбожните живеят, остаряват, стават много силни?</span> <span class="verse"><a name="8">8</a>Потомството им се утвърждава заедно с тях пред лицето им, издънките им — пред очите им.</span> <span class="verse"><a name="9">9</a>Домовете им са в безопасност от страх и Божията тояга не е върху тях.</span> <span class="verse"><a name="10">10</a>Говедата им се плодят, без да пропускат; кравата им се тели, без да помята.</span> <span class="verse"><a name="11">11</a>Пускат момчетата си като стадо и децата им скачат наоколо.</span> <span class="verse"><a name="12">12</a>Издигат глас със тъпанче и арфа и се радват при звука на флейта.</span> <span class="verse"><a name="13">13</a>Прекарват дните си в благополучие и в миг потъват във Шеол.</span> <span class="verse"><a name="14">14</a>И въпреки това казват на Бога: Махни се от нас, защото не желаем познанието на пътищата Ти!</span> <span class="verse"><a name="15">15</a>Какво е Всемогъщият, че да Му служим? И какво ни ползва да Го призоваваме?</span> <span class="verse"><a name="16">16</a>Ето, благополучието им не е в ръката им. Далеч да е от мен съветът на безбожните!</span> <span class="verse"><a name="17">17</a>Колко често угасва светилото на безбожните и бедствието им връхлита върху тях, и Бог им разпределя примки в гнева Си,</span> <span class="verse"><a name="18">18</a>и те са като слама пред вятъра и като плява, която бурята отнася?</span> <span class="verse"><a name="19">19</a>Дали Бог пази наказанието за греха му за децата му? По-добре да отплати на него, за да разбере!</span> <span class="verse"><a name="20">20</a>Собствените му очи да видят гибелта му и от яростта на Всемогъщия да пие!</span> <span class="verse"><a name="21">21</a>Защото, каква радост има от дома си след себе си, когато броят на месеците му се пресече насред?</span> <span class="verse"><a name="22">22</a>Ще научи ли някой Бога на знание, когато Той е, който съди високопоставените?</span> <span class="verse"><a name="23">23</a>Един умира в цялата си сила, напълно спокоен и сигурен;</span> <span class="verse"><a name="24">24</a>ребрата му са пълни с тлъстина и мозъкът на костите му свеж е.</span> <span class="verse"><a name="25">25</a>А друг умира с горестна душа и никога не е ял с радост.</span> <span class="verse"><a name="26">26</a>Заедно лежат в пръстта и червеи покриват ги еднакво.</span> <span class="verse"><a name="27">27</a>Ето, зная мислите ви и плановете ви за моето съсипване.</span> <span class="verse"><a name="28">28</a>Защото вие казвате: Къде е къщата на първенеца? Къде е шатрата и жилището на безбожните?</span> <span class="verse"><a name="29">29</a>Не сте ли попитали пътуващите по пътя? И не познавате ли техните белези?</span> <span class="verse"><a name="30">30</a>Защото безбожните се пазят за ден на гибел и в деня на ярост ще бъдат отведени.</span> <span class="verse"><a name="31">31</a>Кой ще изяви пътя му в лицето му? И кой ще му отплати, каквото е извършил?</span> <span class="verse"><a name="32">32</a>Но и той ще бъде отведен в гроба и в гроба ще остане.</span> <span class="verse"><a name="33">33</a>Буците на долината ще му бъдат сладки и всеки човек ще отиде след него, както безброй други преди него са отишли.</span> <span class="verse"><a name="34">34</a>Как тогава ще ме утешавате с празни думи, когато в отговорите ви остава лъжовност?</span> </p></div</div></div></body></html>