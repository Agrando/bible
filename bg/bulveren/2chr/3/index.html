<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2chr/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2chr">2 Chronicles</a> &gt <strong>Chapter 3</strong></div><p><span class="verse"><a name="1">1</a>И Соломон започна да строи ГОСПОДНИЯ дом в Ерусалим, на хълма Мория, където ГОСПОД се яви на баща му Давид, на мястото, което Давид беше приготвил на хармана на евусееца Орна.</span> <span class="verse"><a name="2">2</a>Той започна да строи във втория месец, на втория ден, на четвъртата година от царуването си.</span> <span class="verse"><a name="3">3</a>А ето основата, която Соломон положи за строежа на Божия дом: дължината в лакти, според старата мярка, беше шестдесет лакътя, и ширината — двадесет лакътя.</span> <span class="verse"><a name="4">4</a>Предверната зала която беше по дължина пред ширината на дома, беше двадесет лакътя, а височината — сто и двадесет. И той ги обкова отвътре с чисто злато.</span> <span class="verse"><a name="5">5</a>А голямата зала облече с елхово дърво и го обкова с добро злато; и извая по него палми и верижки.</span> <span class="verse"><a name="6">6</a>И украси дома със скъпоценни камъни за красота. А златото беше фаруимско злато.</span> <span class="verse"><a name="7">7</a>И обкова със злато дома, гредите, праговете, стените и вратите му, а по стените извая херувими.</span> <span class="verse"><a name="8">8</a>И направи дома на Пресвятото. Дължината му беше пред ширината на дома — двадесет лакътя, и ширината му — двадесет лакътя. И го обкова с шестстотин таланта добро злато.</span> <span class="verse"><a name="9">9</a>А теглото на гвоздеите беше петдесет сикъла злато. Обкова и горните стаи със злато.</span> <span class="verse"><a name="10">10</a>И в дома на Пресвятото направи два херувима ваяна изработка и ги обкова със злато.</span> <span class="verse"><a name="11">11</a>А крилете на херувимите бяха дълги общо двадесет лакътя. Крилото на единия беше пет лакътя и докосваше стената на дома; другото крило беше пет лакътя и докосваше крилото на другия херувим;</span> <span class="verse"><a name="12">12</a>и крилото на другия херувим беше пет лакътя и докосваше стената на дома; и другото крило беше пет лакътя и опираше в крилото на първия херувим.</span> <span class="verse"><a name="13">13</a>Крилете на тези херувими се простираха двадесет лакътя. А те стояха на краката си и лицата им гледаха към дома.</span> <span class="verse"><a name="14">14</a>И направи завесата от синьо и мораво, и червено, и висон, и изработи по нея херувими.</span> <span class="verse"><a name="15">15</a>Направи пред дома и два стълба, високи тридесет и пет лакътя, а капителът на върха им беше висок пет лакътя.</span> <span class="verse"><a name="16">16</a>Направи и верижки на вътрешната зала, и ги сложи ги на върха на стълбовете; и направи сто нара и ги окачи на верижките.</span> <span class="verse"><a name="17">17</a>И изправи стълбовете пред храма, единият отдясно, а другият отляво. И нарече десния Яхин, а левия — Воаз.</span> </p></div</div></div></body></html>