<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2chr/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2chr">2 Chronicles</a> &gt <strong>Chapter 27</strong></div><p><span class="verse"><a name="1">1</a>Йотам беше на двадесет и пет години, когато се възцари, и царува шестнадесет години в Ерусалим. Името на майка му беше Еруса, дъщеря на Садок.</span> <span class="verse"><a name="2">2</a>Той върши това, което беше право пред ГОСПОДА, точно както беше правил баща му Озия, но не влезе в ГОСПОДНИЯ храм. Но народът все още беше покварен.</span> <span class="verse"><a name="3">3</a>Той построи горната порта на ГОСПОДНИЯ дом и построи много върху стената на Офил.</span> <span class="verse"><a name="4">4</a>Построи и градове в планините на Юда и в горите построи крепости и кули.</span> <span class="verse"><a name="5">5</a>И воюва против царя на синовете на Амон и ги победи. И в онази година синовете на Амон му дадоха сто таланта сребро, десет хиляди кора жито и десет хиляди кора ечемик. Синовете на Амон му платиха толкова и втората, и третата година.</span> <span class="verse"><a name="6">6</a>И Йотам стана силен, понеже изправяше пътищата си пред ГОСПОДА, своя Бог.</span> <span class="verse"><a name="7">7</a>А останалите дела на Йотам и всичките му войни, и пътищата му, ето, записани са в Книгата на израилевите и юдовите царе.</span> <span class="verse"><a name="8">8</a>Той беше на двадесет и пет години, когато се възцари, и царува шестнадесет години в Ерусалим.</span> <span class="verse"><a name="9">9</a>И Йотам легна при бащите си и го погребаха в Давидовия град. А вместо него се възцари синът му Ахаз.</span> </p></div</div></div></body></html>