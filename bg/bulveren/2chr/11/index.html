<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>И Ровоам дойде в Ерусалим и събра юдовия дом и Вениамин, сто и осемдесет хиляди избрани воини, за да се бият срещу Израил, за да възвърне царството на Ровоам.</span> <span class="verse"><a name="2">2</a>Тогава ГОСПОДНОТО слово беше към Божия човек Семая и каза:</span> <span class="verse"><a name="3">3</a>Говори на юдовия цар Ровоам, сина на Соломон, и на целия Израил в Юда и Вениамин и кажи:</span> <span class="verse"><a name="4">4</a>Така казва ГОСПОД: Да не излизате и да не се биете срещу братята си! Върнете се всеки у дома си, защото от Мен стана това нещо. И те послушаха думите на ГОСПОДА и се върнаха, и не отидоха против Еровоам.</span> <span class="verse"><a name="5">5</a>А Ровоам се засели в Ерусалим и построи градове за укрепления в Юда:</span> <span class="verse"><a name="6">6</a>построи Витлеем и Итам, и Текое,</span> <span class="verse"><a name="7">7</a>и Ветсур, и Сохо, и Одолам,</span> <span class="verse"><a name="8">8</a>и Гет, и Мариса, и Зиф,</span> <span class="verse"><a name="9">9</a>и Адораим, и Лахис, и Азика,</span> <span class="verse"><a name="10">10</a>и Сараа, и Еалон, и Хеврон — укрепени градове, които са в Юда и Вениамин.</span> <span class="verse"><a name="11">11</a>Той усили крепостите и сложи в тях началници и запаси от храна и маслинено масло, и вино;</span> <span class="verse"><a name="12">12</a>и във всеки град сложи щитове и копия, и ги направи много силни. И Юда и Вениамин бяха негови.</span> <span class="verse"><a name="13">13</a>И свещениците и левитите, които бяха в целия Израил, се събраха при него от всичките си области.</span> <span class="verse"><a name="14">14</a>Защото левитите оставиха землищата си и притежанията си и дойдоха в Юда и в Ерусалим, понеже Еровоам и синовете му ги бяха отхвърлили, да не свещенодействат на ГОСПОДА,</span> <span class="verse"><a name="15">15</a>и Еровоам си беше поставил свещеници за високите места, за демоните и за телетата, които беше направил.</span> <span class="verse"><a name="16">16</a>И от всичките израилеви племена ги последваха всички, които насочиха сърцата си да търсят ГОСПОДА, Израилевия Бог, и дойдоха в Ерусалим, за да жертват на ГОСПОДА, Бога на бащите си.</span> <span class="verse"><a name="17">17</a>Те укрепиха Юдовото царство и подсилиха Ровоам, сина на Соломон, три години, защото три години ходиха в пътя на Давид и Соломон.</span> <span class="verse"><a name="18">18</a>И Ровоам си взе за жена Маелета, дъщерята на Еримот, сина на Давид, и на Авихаила, дъщеря на Елиав, сина на Есей.</span> <span class="verse"><a name="19">19</a>И тя му роди синове: Еус и Самария, и Заам.</span> <span class="verse"><a name="20">20</a>А след нея взе Мааха, дъщерята на Авесалом. И тя му роди Авия и Атай, и Зиза, и Селомит.</span> <span class="verse"><a name="21">21</a>И Ровоам обичаше Мааха, дъщерята на Авесалом, повече от всичките си жени и наложници; защото беше взел осемнадесет жени и шестдесет наложници и роди двадесет и осем сина и шестдесет дъщери.</span> <span class="verse"><a name="22">22</a>И Ровоам постави Авия, сина на Мааха, за глава, за първенец сред братята си, защото мислеше да го направи цар.</span> <span class="verse"><a name="23">23</a>И постъпваше разумно и разпръсна всичките си синове по всичките земи на Юда и Вениамин, по всички укрепени градове, и им даваше храна в изобилие, и потърси за тях много жени.</span> </p></div</div></div></body></html>