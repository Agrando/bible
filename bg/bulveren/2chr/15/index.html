<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>И Божият Дух беше на Азария, сина на Одид.</span> <span class="verse"><a name="2">2</a>И той излезе да посрещне Аса и му каза: Чуйте ме, Аса и целия Юда и Вениамин! ГОСПОД е с вас, когато вие сте с Него. Ако Го търсите, ще Го намерите, но ако Го оставите, и Той ще ви остави.</span> <span class="verse"><a name="3">3</a>Израил беше дълго време без истински Бог, без свещеник, който да поучава, и без закон;</span> <span class="verse"><a name="4">4</a>но в бедствието си се обърнаха към ГОСПОДА, Израилевия Бог, и Го потърсиха, и Го намериха.</span> <span class="verse"><a name="5">5</a>В онези времена нямаше мир за излизащия и за влизащия, а големи смутове тежаха върху всичките жители на земите.</span> <span class="verse"><a name="6">6</a>Народ се сблъскваше с народ и град с град, защото Бог ги смущаваше с всякакво бедствие.</span> <span class="verse"><a name="7">7</a>Но вие бъдете силни и нека ръцете ви не отслабват, защото имате награда за делото си!</span> <span class="verse"><a name="8">8</a>И когато Аса чу тези думи и пророчеството на пророк Одид, той се укрепи; и премахна гнусотиите от цялата юдова и вениаминова земя и от градовете, които бе превзел от хълмистата земя на Ефрем, и поднови ГОСПОДНИЯ олтар, който беше пред предверната зала на ГОСПОДА.</span> <span class="verse"><a name="9">9</a>И събра целия Юда и Вениамин, и пришълците от Ефрем, Манасия и Симеон, които живееха между тях — защото мнозина от Израил прибягваха при него, като виждаха, че ГОСПОД, неговият Бог, беше с него.</span> <span class="verse"><a name="10">10</a>Те се събраха в Ерусалим в третия месец, в петнадесетата година от царуването на Аса.</span> <span class="verse"><a name="11">11</a>И в онзи ден принесоха жертви на ГОСПОДА от плячката, която бяха донесли — седемстотин говеда и седем хиляди овце.</span> <span class="verse"><a name="12">12</a>И встъпиха в завета да търсят ГОСПОДА, Бога на бащите си, с цялото си сърце и с цялата си душа,</span> <span class="verse"><a name="13">13</a>а всеки, който не би потърсил ГОСПОДА, Израилевия Бог, да се убива — от малък до голям, от мъж до жена.</span> <span class="verse"><a name="14">14</a>И се заклеха на ГОСПОДА със силен глас, с възгласи, с тръби и с рогове.</span> <span class="verse"><a name="15">15</a>И целият Юда се зарадва заради клетвата — защото се заклеха с цялото си сърце и потърсиха ГОСПОДА с цялата си воля, и Го намериха. И ГОСПОД им даде покой отвсякъде.</span> <span class="verse"><a name="16">16</a>Той отхвърли и Мааха, майката на цар Аса, от положението на царица, понеже тя беше направила идол на Ашера. Аса съсече нейния идол и го стри, и го изгори при потока Кедрон.</span> <span class="verse"><a name="17">17</a>Но високите места не се премахнаха от Израил; обаче сърцето на Аса беше неразделено през всичките му дни.</span> <span class="verse"><a name="18">18</a>И той донесе в Божия дом вещите, посветени от баща му, и вещите, посветени от самия него — сребро и злато, и съдове.</span> <span class="verse"><a name="19">19</a>И до тридесет и петата година от царуването на Аса нямаше война.</span> </p></div</div></div></body></html>