<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2chr">2 Chronicles</a> &gt <strong>Chapter 17</strong></div><p><span class="verse"><a name="1">1</a>А вместо него се възцари синът му Йосафат, който се засили против Израил.</span> <span class="verse"><a name="2">2</a>Той разположи военна сила във всичките укрепени градове на Юда и постави гарнизони в юдовата земя и в ефремовите градове, които баща му Аса беше превзел.</span> <span class="verse"><a name="3">3</a>И ГОСПОД беше с Йосафат, понеже той ходи в първите пътища на баща си Давид и не потърси ваалимите,</span> <span class="verse"><a name="4">4</a>а потърси Бога на баща си и ходи в Неговите заповеди, а не както правеше Израил.</span> <span class="verse"><a name="5">5</a>И ГОСПОД утвърди царството в ръката му. И целият Юда даде подаръци на Йосафат и той имаше богатство и слава в изобилие.</span> <span class="verse"><a name="6">6</a>И сърцето му се извиси в ГОСПОДНИТЕ пътища той премахна от Юда високите места и ашерите.</span> <span class="verse"><a name="7">7</a>И в третата година от царуването си той изпрати началниците си Венхаил и Авдия, и Захария, и Натанаил, и Михая да поучават в юдовите градове;</span> <span class="verse"><a name="8">8</a>и с тях левитите Семая и Натанаия, и Зевадия, и Асаил, и Семирамот, и Йонатан, и Адония, и Товия, и Товадония, левитите; и заедно с тях свещениците Елисама и Йорам.</span> <span class="verse"><a name="9">9</a>И те поучаваха в Юда, като имаха със себе си книгата на ГОСПОДНИЯ закон; и обхождаха всичките юдови градове и поучаваха сред народа.</span> <span class="verse"><a name="10">10</a>И страх от ГОСПОДА обзе всичките царства в земите, които бяха около Юда, и те не воюваха против Йосафат.</span> <span class="verse"><a name="11">11</a>И от филистимците донесоха подаръци на Йосафат и сребро като данък; и арабите му докараха дребен добитък: седем хиляди и седемстотин овни и седем хиляди и седемстотин козли.</span> <span class="verse"><a name="12">12</a>И Йосафат се издигаше и стана много велик. И построи в Юда крепости и градове за житници;</span> <span class="verse"><a name="13">13</a>и имаше много работа в юдовите градове и военни мъже, силни и храбри мъже в Ерусалим.</span> <span class="verse"><a name="14">14</a>А ето преброяването им според бащините им домове: от Юда хилядници бяха: Адна, началникът, и с него триста хиляди силни и храбри мъже;</span> <span class="verse"><a name="15">15</a>до него Йоанан, началникът, и с него двеста и осемдесет хиляди мъже;</span> <span class="verse"><a name="16">16</a>до него Амасия, синът на Зехрий, който доброволно се беше отдал на ГОСПОДА, и с него двеста хиляди силни и храбри мъже.</span> <span class="verse"><a name="17">17</a>И от Вениамин: Елиада, силен и храбър мъж, и с него двеста хиляди мъже, въоръжени с лъкове и щитчета;</span> <span class="verse"><a name="18">18</a>до него Йозавад, и с него сто и осемдесет хиляди мъже, въоръжени за бой.</span> <span class="verse"><a name="19">19</a>Тези бяха, които служеха на царя, освен онези, които царят постави в укрепените градове в целия Юда.</span> </p></div</div></div></body></html>