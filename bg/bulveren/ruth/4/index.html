<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ruth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ruth">Ruth</a> &gt <strong>Chapter 4</strong></div><p><span class="verse"><a name="1">1</a>А Вооз се изкачи при портата и седна там; и ето, мина сродникът, за когото Вооз беше говорил. И той каза: Ти и ти, отбий се, седни тук. И той се отби и седна.</span> <span class="verse"><a name="2">2</a>И той взе десет мъже от градските старейшини и каза: Седнете тук. И те седнаха.</span> <span class="verse"><a name="3">3</a>И каза на сродника: Ноемин, която се върна от моавските полета, продава нивата, която принадлежеше на брат ни Елимелех.</span> <span class="verse"><a name="4">4</a>Затова аз си помислих да ти съобщя и да ти кажа: Купи я пред жителите и пред старейшините на народа ми. Ако ще откупиш, откупи, но ако няма да откупиш, кажи ми, за да зная; защото няма друг освен теб, който да откупи, и аз съм след теб. И той каза: Ще откупя.</span> <span class="verse"><a name="5">5</a>Тогава Вооз каза: В деня, когато купиш нивата от ръката на Ноемин, трябва да я купиш и от моавката Рут, жената на умрелия, за да издигнеш името на умрелия над наследството му.</span> <span class="verse"><a name="6">6</a>А сродникът каза: Не мога да я откупя за себе си, да не би да съсипя собственото си наследство. Ти откупи за себе си това, което е мое да откупя, защото аз не мога да го откупя.</span> <span class="verse"><a name="7">7</a>А в предишните времена това беше обичаят в Израил при откупуване и при размяна, за да се потвърди всяко нещо: човекът събуваше обувката си и я даваше на другия; и това беше свидетелството в Израил.</span> <span class="verse"><a name="8">8</a>Затова сродникът каза на Вооз: Купи я за себе си! — и събу обувката си.</span> <span class="verse"><a name="9">9</a>Тогава Вооз каза на старейшините и на целия народ: Днес вие сте свидетели, че купих от ръката на Ноемин всичко, което беше на Елимелех, и всичко, което беше на Хелеон и Маалон.</span> <span class="verse"><a name="10">10</a>И моавката Рут, вдовицата на Маалон, придобих за своя жена, за да издигна името на умрелия над наследството му, за да не се изличи името на умрелия измежду братята му и от портата на мястото му. Вие сте свидетели за това днес.</span> <span class="verse"><a name="11">11</a>И целият народ, който беше при портата, и старейшините казаха: Свидетели сме! ГОСПОД да направи жената, която влиза в дома ти, като Рахил и Лия, двете, които съградиха израилевия дом; а ти да придобиеш сила в Ефрат и да оставиш име във Витлеем!</span> <span class="verse"><a name="12">12</a>И нека домът ти бъде като дома на Фарес, когото Тамар роди на Юда, чрез потомството, което ГОСПОД ще ти даде от тази млада жена!</span> <span class="verse"><a name="13">13</a>Така Вооз взе Рут и тя му стана жена, и той влезе при нея; и ГОСПОД й даде да забременее и тя роди син.</span> <span class="verse"><a name="14">14</a>Тогава жените казаха на Ноемин: Благословен да е ГОСПОД, който днес не те остави без сродник; нека името му стане известно в Израил.</span> <span class="verse"><a name="15">15</a>И нека ти бъде обновител на живота и хранител в старините ти, защото го роди снаха ти, която те обича, която е по-добра за теб от седем сина!</span> <span class="verse"><a name="16">16</a>Тогава Ноемин взе детето и го сложи на пазвата си, и му стана бавачка.</span> <span class="verse"><a name="17">17</a>И съседките му дадоха име, като казаха: Син се роди на Ноемин! И го нарекоха Овид. Той е баща на Есей, бащата на Давид.</span> <span class="verse"><a name="18">18</a>И ето родословието на Фарес: Фарес роди Есрон,</span> <span class="verse"><a name="19">19</a>Есрон роди Арам, а Арам роди Аминадав,</span> <span class="verse"><a name="20">20</a>Аминадав роди Наасон, а Наасон роди Салмон,</span> <span class="verse"><a name="21">21</a>Салмон роди Вооз, а Вооз роди Овид,</span> <span class="verse"><a name="22">22</a>Овид роди Есей, а Есей роди Давид.</span> </p></div</div></div></body></html>