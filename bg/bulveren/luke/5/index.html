<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/luke">Luke</a> &gt <strong>Chapter 5</strong></div><p><span class="verse"><a name="1">1</a>А веднъж Той стоеше при Генисаретското езеро, когато множеството Го притискаше, за да слуша Божието слово.</span> <span class="verse"><a name="2">2</a>И видя два кораба, които стояха край езерото; а рибарите бяха излезли от тях и изпираха мрежите си.</span> <span class="verse"><a name="3">3</a>И като влезе в един от корабите, който беше на Симон, го помоли да го отдалечи малко от сушата; и седна и поучаваше множествата от кораба.</span> <span class="verse"><a name="4">4</a>А когато престана да говори, каза на Симон: Оттегли към дълбокото и хвърлете мрежите за лов.</span> <span class="verse"><a name="5">5</a>А Симон в отговор каза: Учителю, цяла нощ се трудихме и нищо не уловихме, но по Твоята дума ще хвърля мрежите.</span> <span class="verse"><a name="6">6</a>И когато направиха това, уловиха твърде много риба, така че мрежите им се прокъсваха.</span> <span class="verse"><a name="7">7</a>И те извикаха съдружниците си от другия кораб да им дойдат на помощ; и те дойдоха и напълниха и двата кораба толкова много, че щяха да потънат.</span> <span class="verse"><a name="8">8</a>А Симон Петър, като видя това, падна пред коленете на Иисус и каза: Иди си от мен, Господи, защото съм грешен човек.</span> <span class="verse"><a name="9">9</a>Понеже и той, и всички, които бяха с него, бяха смаяни от улова на рибите, които хванаха,</span> <span class="verse"><a name="10">10</a>а така също и Яков и Йоан, синовете на Зеведей, които бяха съдружници на Симон. А Иисус каза на Симон: Не се бой. Отсега нататък хора ще ловиш.</span> <span class="verse"><a name="11">11</a>И като изтеглиха корабите на сушата, оставиха всичко и Го последваха.</span> <span class="verse"><a name="12">12</a>И когато беше в един от градовете, ето, един човек, болен целият от проказа, като видя Иисус, падна на лицето си и Му се помоли, казвайки: Господи, ако искаш, можеш да ме очистиш.</span> <span class="verse"><a name="13">13</a>А Той простря ръка и се допря до него, и каза: Искам, бъди очистен. И веднага проказата го остави.</span> <span class="verse"><a name="14">14</a>И Той му заръча да не казва на никого за това: Но за свидетелство на тях, иди и се покажи на свещеника, и принеси за очистването си, както е заповядал Мойсей.</span> <span class="verse"><a name="15">15</a>Но вестта за Него се разнасяше още повече и големи множества се събираха да слушат и да се изцеляват от болестите си.</span> <span class="verse"><a name="16">16</a>А Той се оттегляше в пустините и се молеше.</span> <span class="verse"><a name="17">17</a>И през един от тези дни, когато Той поучаваше, там седяха фарисеи и законоучители, надошли от всяко село на Галилея, Юдея и Ерусалим. И сила от Господа беше с Него, за да изцелява.</span> <span class="verse"><a name="18">18</a>И ето, едни мъже донесоха на постелка един човек, който беше парализиран, и се опитаха да го внесат вътре и да го сложат пред Него.</span> <span class="verse"><a name="19">19</a>Но понеже не намериха откъде да го внесат вътре заради множеството, се качиха на покрива и през керемидите го спуснаха с постелката на средата пред Иисус.</span> <span class="verse"><a name="20">20</a>А Той, като видя вярата им, каза: Човече, прощават ти се греховете.</span> <span class="verse"><a name="21">21</a>Тогава книжниците и фарисеите започнаха да се питат, като казваха: Кой е Този, който богохулства? Кой може да прощава грехове, освен единствено Бог?</span> <span class="verse"><a name="22">22</a>Но когато Иисус разбра мислите им, им каза в отговор: Какво размишлявате в сърцата си?</span> <span class="verse"><a name="23">23</a>Кое е по-лесно да кажа? Прощават ти се греховете!; или: Стани и ходи!</span> <span class="verse"><a name="24">24</a>Но за да познаете, че Човешкият Син има власт на земята да прощава грехове – каза на паралитика: Казвам ти: стани, вдигни постелката си и си иди у дома.</span> <span class="verse"><a name="25">25</a>И веднага той стана пред тях, вдигна това, на което лежеше, и си отиде у дома, като славеше Бога.</span> <span class="verse"><a name="26">26</a>И те всички се смаяха и славеха Бога, и изпълнени със страх, казваха: Днес видяхме пречудни неща.</span> <span class="verse"><a name="27">27</a>След това Иисус излезе и видя един бирник на име Леви, че седеше в бирничеството, и му каза: Следвай Ме.</span> <span class="verse"><a name="28">28</a>Той остави всичко, стана и Го последва.</span> <span class="verse"><a name="29">29</a>После Леви направи за Него голямо угощение в къщата си; и имаше голямо множество бирници и други, които седяха на трапезата с тях.</span> <span class="verse"><a name="30">30</a>А фарисеите и техните книжници недоволстваха против учениците Му, като казваха: Защо ядете и пиете с бирниците и грешниците?</span> <span class="verse"><a name="31">31</a>Иисус в отговор им каза: Здравите нямат нужда от лекар, а болните.</span> <span class="verse"><a name="32">32</a>Не съм дошъл да призова праведните, а грешните на покаяние.</span> <span class="verse"><a name="33">33</a>А те Му казаха: Учениците на Йоан често постят и правят молитви, както и тези на фарисеите, а Твоите ядат и пият.</span> <span class="verse"><a name="34">34</a>Иисус им каза: Можете ли да накарате сватбарите да постят, докато младоженецът е с тях?</span> <span class="verse"><a name="35">35</a>Ще дойдат обаче дни, когато младоженецът ще се отнеме от тях; тогава, през онези дни, ще постят.</span> <span class="verse"><a name="36">36</a>Каза им още и притча: Никой не отдира кръпка от нова дреха, за да я сложи на стара дреха, защото не само че новата дреха се разкъсва, а и кръпката от новата не прилича на старата.</span> <span class="verse"><a name="37">37</a>И никой не налива ново вино в стари мехове, защото не само че новото вино ще пръсне меховете и то самото ще изтече, а и меховете ще се изхабят.</span> <span class="verse"><a name="38">38</a>Но трябва да се налива ново вино в нови мехове и ще се запази и едното, и другото.</span> <span class="verse"><a name="39">39</a>И никой, след като е пил старо вино, не иска ново, защото казва: Старото е по-добро.</span> </p></div</div></div></body></html>