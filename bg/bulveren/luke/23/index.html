<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/luke">Luke</a> &gt <strong>Chapter 23</strong></div><p><span class="verse"><a name="1">1</a>Тогава цялото тяхно множество стана и Го заведе при Пилат.</span> <span class="verse"><a name="2">2</a>И започнаха да Го обвиняват, казвайки: Намерихме Този, че развращава народа ни, забранява да се дава данък на императора, като казва за Себе Си, че е Христос, Цар.</span> <span class="verse"><a name="3">3</a>А Пилат Го попита и каза: Ти ли си юдейският Цар? А Той в отговор му каза: Ти казваш.</span> <span class="verse"><a name="4">4</a>И Пилат каза на главните свещеници и на множествата: Аз не намирам никаква вина в този Човек.</span> <span class="verse"><a name="5">5</a>А те още по-настойчиво казваха: Той вълнува народа, защото поучава по цяла Юдея, като е почнал от Галилея и е стигнал до тук.</span> <span class="verse"><a name="6">6</a>А Пилат, като чу за Галилея, попита дали Човекът е галилеянин.</span> <span class="verse"><a name="7">7</a>И като узна, че е от областта на Ирод, Го изпрати при Ирод, който през тези дни беше също в Ерусалим.</span> <span class="verse"><a name="8">8</a>А Ирод, като видя Иисус, много се зарадва, защото отдавна желаеше да Го види, понеже беше слушал за Него; и се надяваше да види някое знамение от Него.</span> <span class="verse"><a name="9">9</a>И Го запитваше с много думи, но Той нищо не му отговори.</span> <span class="verse"><a name="10">10</a>А главните свещеници и книжниците стояха и Го обвиняваха яростно.</span> <span class="verse"><a name="11">11</a>Но Ирод с войниците си, след като Го унизи и подигра, Го облече във великолепна дреха и Го изпрати обратно при Пилат.</span> <span class="verse"><a name="12">12</a>В същия ден Пилат и Ирод се сприятелиха помежду си, защото преди враждуваха един против друг.</span> <span class="verse"><a name="13">13</a>Тогава Пилат свика главните свещеници, началниците и народа и им каза:</span> <span class="verse"><a name="14">14</a>Доведохте ми този Човек като един, който развращава народа; но ето, аз Го разпитах пред вас и не намерих в този Човек никаква вина относно онова, в което Го обвинявате;</span> <span class="verse"><a name="15">15</a>нито пък Ирод е намерил, защото Го е изпратил обратно до нас. И ето, Той не е сторил нищо, което заслужава смъртно наказание.</span> <span class="verse"><a name="16">16</a>И така, след като Го накажа, ще Го пусна.</span> <span class="verse"><a name="17">17</a>(А той беше задължен да им пуска за празника по един затворник.)</span> <span class="verse"><a name="18">18</a>Но те всички изкрещяха в един глас, казвайки: Махни Този и ни пусни Варава;</span> <span class="verse"><a name="19">19</a>който беше хвърлен в тъмница за някаква размирица, станала в града, и за убийство.</span> <span class="verse"><a name="20">20</a>И Пилат пак им извика, като желаеше да пусне Иисус.</span> <span class="verse"><a name="21">21</a>А те крещяха, казвайки: Разпъни Го! Разпъни Го!</span> <span class="verse"><a name="22">22</a>А той трети път им каза: Че какво зло е сторил Той? Аз не намирам в Него нищо, за което да заслужава смърт. Затова, след като Го накажа, ще Го пусна.</span> <span class="verse"><a name="23">23</a>Но те настояваха със силни викове, като искаха да бъде разпънат; и техните викове надделяха.</span> <span class="verse"><a name="24">24</a>И Пилат реши да бъде, както искат те,</span> <span class="verse"><a name="25">25</a>и им пусна онзи, когото искаха, който за размирица и убийство беше хвърлен в тъмница, а Иисус предаде на волята им.</span> <span class="verse"><a name="26">26</a>И когато Го поведоха, хванаха някого си Симон от Киринея, който се връщаше от нива, и сложиха на него кръста, за да го носи след Иисус.</span> <span class="verse"><a name="27">27</a>И Го следваше голямо множество от народ и жени, които плачеха за Него.</span> <span class="verse"><a name="28">28</a>А Иисус се обърна към тях и каза: Дъщери ерусалимски, не плачете за Мен, а плачете за себе си и за децата си,</span> <span class="verse"><a name="29">29</a>защото ето, идат дни, когато ще кажат: Блажени безплодните и утробите, които не са раждали, и гърдите, които не са кърмили.</span> <span class="verse"><a name="30">30</a>Тогава ще започнат да казват на планините: Паднете върху нас!, и на хълмовете: Покрийте ни!</span> <span class="verse"><a name="31">31</a>Защото, ако правят това със суровото дърво, какво ще правят със сухото?</span> <span class="verse"><a name="32">32</a>А с Него караха и други двама, които бяха злодеи, за да ги убият.</span> <span class="verse"><a name="33">33</a>И когато стигнаха на мястото, наречено Лобно, там разпънаха Него и злодеите – единият от дясната Му страна, а другият – от лявата.</span> <span class="verse"><a name="34">34</a>А Иисус каза: Отче, прости им, защото не знаят какво правят. И разделиха дрехите Му, като хвърлиха жребий.</span> <span class="verse"><a name="35">35</a>А народът стоеше и гледаше. Заедно с тях Му се подиграваха и началниците, като казваха: Други е избавил; нека избави Себе Си, ако Той е Христос, Божият Избраник.</span> <span class="verse"><a name="36">36</a>Също и войниците Му се подиграваха, като се приближаваха и Му поднасяха оцет, и казваха:</span> <span class="verse"><a name="37">37</a>Ако Ти си юдейският Цар, избави Сам Себе Си.</span> <span class="verse"><a name="38">38</a>И над Него имаше и надпис, написан на гръцки, латински и еврейски: Този е юдейският Цар.</span> <span class="verse"><a name="39">39</a>И един от увисналите злодеи Го хулеше, казвайки: Ако си Ти Христос, избави Себе Си и нас!</span> <span class="verse"><a name="40">40</a>А другият в отговор го смъмри, като каза: Дори от Бога ли не се боиш, ти, който си под същото осъждане?</span> <span class="verse"><a name="41">41</a>И ние справедливо сме осъдени, защото получаваме заслуженото за това, което сме направили; а Този не е направил нищо лошо.</span> <span class="verse"><a name="42">42</a>И каза: (Господи) Иисусе, спомни си за мен, когато дойдеш в Царството Си!</span> <span class="verse"><a name="43">43</a>А (Иисус) му каза: Истина ти казвам: днес ще бъдеш с Мен в рая.</span> <span class="verse"><a name="44">44</a>И беше вече около шестия час и тъмнина покриваше цялата земя до деветия час,</span> <span class="verse"><a name="45">45</a>когато слънцето потъмня; и завесата на храма се раздра през средата.</span> <span class="verse"><a name="46">46</a>И Иисус извика със силен глас и каза: Отче, в Твоите ръце предавам духа Си. И като каза това, издъхна.</span> <span class="verse"><a name="47">47</a>А стотникът, като видя станалото, прослави Бога, като каза: Наистина този Човек беше праведен.</span> <span class="verse"><a name="48">48</a>И целите множества, които се бяха събрали на това зрелище, като видяха какво стана, се връщаха, като се биеха в гърди.</span> <span class="verse"><a name="49">49</a>А всички Негови познати и жените, които Го бяха следвали от Галилея, стояха надалеч и гледаха това.</span> <span class="verse"><a name="50">50</a>И ето, един човек на име Йосиф, който беше съветник, човек добър и праведен,</span> <span class="verse"><a name="51">51</a>който не се беше съгласил с решението и делото им – от юдейския град Ариматея – който и сам очакваше Божието царство,</span> <span class="verse"><a name="52">52</a>отиде при Пилат и поиска тялото на Иисус.</span> <span class="verse"><a name="53">53</a>И като Го свали, Го обви с плащаница и Го положи в гроб, изсечен в скала, където никой още не беше полаган.</span> <span class="verse"><a name="54">54</a>Това беше денят на приготовлението и съботата настъпваше.</span> <span class="verse"><a name="55">55</a>А жените, които бяха дошли с Него от Галилея, вървяха отзад и видяха гроба и как беше положено тялото Му.</span> <span class="verse"><a name="56">56</a>И като се върнаха, приготвиха благоуханни масла и миро; и в съботата си почиваха според заповедта.</span> </p></div</div></div></body></html>