<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/luke">Luke</a> &gt <strong>Chapter 22</strong></div><p><span class="verse"><a name="1">1</a>И наближаваше празникът на безквасните хлябове, който се нарича Пасха.</span> <span class="verse"><a name="2">2</a>И главните свещеници и книжниците обмисляха как да Го умъртвят; защото се бояха от народа.</span> <span class="verse"><a name="3">3</a>Тогава Сатана влезе в Юда, наречен Искариотски, който беше от числото на дванадесетте;</span> <span class="verse"><a name="4">4</a>и той отиде и се наговори с главните свещеници и началниците на стражата как да им Го предаде.</span> <span class="verse"><a name="5">5</a>И те се зарадваха и се споразумяха да му дадат пари.</span> <span class="verse"><a name="6">6</a>И той обеща и търсеше удобен случай да Го предаде, когато би отсъствало множеството.</span> <span class="verse"><a name="7">7</a>И настана денят на безквасните хлябове, когато трябваше да се заколи пасхата.</span> <span class="verse"><a name="8">8</a>И Иисус изпрати Петър и Йоан и им каза: Идете и ни пригответе, за да ядем пасхата.</span> <span class="verse"><a name="9">9</a>А те Му казаха: Къде искаш да приготвим?</span> <span class="verse"><a name="10">10</a>А Той им каза: Ето, като влезете в града, ще ви срещне човек, който носи стомна с вода; последвайте го в къщата, в която влезе,</span> <span class="verse"><a name="11">11</a>и кажете на стопанина на къщата: Учителят ти казва: Къде е гостната стая, в която ще ям пасхата с учениците Си?</span> <span class="verse"><a name="12">12</a>И той ще ви посочи голяма горна стая, постлана; там пригответе.</span> <span class="verse"><a name="13">13</a>И като отидоха, намериха, както им беше казал, и приготвиха пасхата.</span> <span class="verse"><a name="14">14</a>И като дойде часът, Той седна на трапезата, и апостолите с Него.</span> <span class="verse"><a name="15">15</a>И им каза: Твърде много съм желал да ям тази пасха с вас, преди да пострадам,</span> <span class="verse"><a name="16">16</a>защото ви казвам, че няма да я ям, докато не се изпълни в Божието царство.</span> <span class="verse"><a name="17">17</a>И като взе чашата, благодари и каза: Вземете това и го разделете помежду си,</span> <span class="verse"><a name="18">18</a>защото ви казвам, че няма вече да пия от плода на лозата, докато не дойде Божието царство.</span> <span class="verse"><a name="19">19</a>И взе хляб и като благодари, разчупи го, даде им и каза: Това е Моето тяло, което за вас се дава; това правете за Мое възпоменание.</span> <span class="verse"><a name="20">20</a>Така взе и чашата след вечерята и каза: Тази чаша е новият завет в Моята кръв, която за вас се пролива.</span> <span class="verse"><a name="21">21</a>Но ето, ръката на този, който Ме предава, е с Мен на трапезата.</span> <span class="verse"><a name="22">22</a>Защото Човешкият Син наистина отива, както е било определено, но горко на този човек, чрез когото се предава!</span> <span class="verse"><a name="23">23</a>И те започнаха да се питат помежду си кой ли от тях ще е този, който ще стори това.</span> <span class="verse"><a name="24">24</a>Стана още и спор помежду им кой от тях се счита за по-голям.</span> <span class="verse"><a name="25">25</a>А Той им каза: Царете на народите господстват над тях и тези, които ги владеят, се наричат благодетели.</span> <span class="verse"><a name="26">26</a>Но вие недейте така; а по-големият между вас нека бъде като по-малкия, и който ръководи – като онзи, който слугува.</span> <span class="verse"><a name="27">27</a>Защото кой е по-голям: този, който седи на трапезата ли, или онзи, който слугува? Не е ли този, който седи на трапезата? Но Аз съм сред вас като Онзи, който слугува.</span> <span class="verse"><a name="28">28</a>А вие сте онези, които устояхте с Мен в Моите изпитания.</span> <span class="verse"><a name="29">29</a>Затова, както Моят Отец завеща царство на Мен, и Аз завещавам на вас –</span> <span class="verse"><a name="30">30</a>да ядете и да пиете на трапезата Ми в Моето царство и да седнете на престоли да съдите дванадесетте израилеви племена.</span> <span class="verse"><a name="31">31</a>(И Господ каза:) Симоне, Симоне, ето, Сатана ви изиска, за да ви пресее като жито,</span> <span class="verse"><a name="32">32</a>но Аз се молих за теб, да не отслабне твоята вяра; и ти, когато се обърнеш, утвърди братята си.</span> <span class="verse"><a name="33">33</a>Петър Му каза: Господи, готов съм да отида с Теб и в тъмница, и на смърт.</span> <span class="verse"><a name="34">34</a>А Той каза: Казвам ти, Петре, петелът няма да пропее днес, докато ти три пъти не се отречеш, че Ме познаваш.</span> <span class="verse"><a name="35">35</a>И им каза: Когато ви пратих без кесия, без торба и без сандали, останахте ли лишени от нещо? А те казаха: От нищо.</span> <span class="verse"><a name="36">36</a>И им каза: Но сега, който има кесия, нека я вземе, също така и торба; и който няма, нека продаде дрехата си и нека си купи меч,</span> <span class="verse"><a name="37">37</a>защото ви казвам, че трябва да се изпълни в Мен и това писание: ?И към беззаконници беше причислен“, защото писаното за Мен наближава към своето изпълнение.</span> <span class="verse"><a name="38">38</a>И те казаха: Господи, ето тук има два меча. А Той им каза: Достатъчно е.</span> <span class="verse"><a name="39">39</a>И като излезе, отиде по обичая Си на Елеонския хълм, а и учениците Му Го последваха.</span> <span class="verse"><a name="40">40</a>И като дойде на мястото, им каза: Молете се да не паднете в изкушение.</span> <span class="verse"><a name="41">41</a>И Той се отдели от тях колкото един хвърлей камък и като коленичи, се молеше, като казваше:</span> <span class="verse"><a name="42">42</a>Отче, ако е волята Ти, отмини Ме с тази чаша, но нека бъде не Моята воля, а Твоята.</span> <span class="verse"><a name="43">43</a>И Му се яви ангел от небето и Го подкрепяше.</span> <span class="verse"><a name="44">44</a>И като беше в борба, се молеше по-усърдно и потта Му стана като големи капки кръв, които капеха на земята.</span> <span class="verse"><a name="45">45</a>И като стана от молитвата, дойде при учениците и ги намери заспали от скръб, и им каза:</span> <span class="verse"><a name="46">46</a>Защо спите? Станете и се молете, за да не паднете в изкушение.</span> <span class="verse"><a name="47">47</a>Докато още говореше, ето, дойде едно множество и този, който се наричаше Юда, един от дванадесетте, вървеше пред тях, и се приближи до Иисус, за да Го целуне.</span> <span class="verse"><a name="48">48</a>А Иисус му каза: Юда, с целувка ли предаваш Човешкия Син?</span> <span class="verse"><a name="49">49</a>И тези, които бяха около Иисус, като видяха какво ще стане, казаха: Господи, да ударим ли с меч?</span> <span class="verse"><a name="50">50</a>И един от тях удари слугата на първосвещеника и му отсече дясното ухо.</span> <span class="verse"><a name="51">51</a>Но Иисус отговори и каза: Спрете дотук. И се допря до ухото му и го изцели.</span> <span class="verse"><a name="52">52</a>А на дошлите против Него главни свещеници, началници на храмовата стража и старейшини Иисус каза: Като срещу разбойник ли сте излезли с мечове и тояги?</span> <span class="verse"><a name="53">53</a>Когато бях всеки ден с вас в храма, не протегнахте ръце срещу Мен. Но сега е вашият час и властта на тъмнината.</span> <span class="verse"><a name="54">54</a>И като Го хванаха, Го поведоха и Го въведоха в къщата на първосвещеника. А Петър следваше отдалеч.</span> <span class="verse"><a name="55">55</a>И когато накладоха огън сред двора и насядаха около него, и Петър седна между тях.</span> <span class="verse"><a name="56">56</a>И една слугиня, като го видя седнал до огъня, се вгледа в него и каза: И този беше с Него.</span> <span class="verse"><a name="57">57</a>А той се отрече, като каза: Жено, не Го познавам.</span> <span class="verse"><a name="58">58</a>След малко друг го видя и каза: И ти си от тях. Но Петър каза: Човече, не съм.</span> <span class="verse"><a name="59">59</a>И като се мина около един час, друг някой настоятелно твърдеше: Наистина и този беше с Него, защото е галилеянин.</span> <span class="verse"><a name="60">60</a>А Петър каза: Човече, не зная какво казваш. И веднага, докато още говореше, петелът пропя.</span> <span class="verse"><a name="61">61</a>И Господ се обърна и погледна Петър. И Петър си спомни думата на Господа – как му беше казал: Преди петелът да пропее, ти три пъти ще се отречеш от Мен.</span> <span class="verse"><a name="62">62</a>И като излезе навън, плака горко.</span> <span class="verse"><a name="63">63</a>А мъжете, които държаха Иисус, Му се подиграваха и Го биеха,</span> <span class="verse"><a name="64">64</a>и като Го закриваха, (Го удряха по лицето и) Го питаха, казвайки: Пророкувай! Кой Те удари?</span> <span class="verse"><a name="65">65</a>И много други хули изговориха против Него.</span> <span class="verse"><a name="66">66</a>А като се разсъмна, народните старейшини, главните свещеници и книжниците се събраха и Го заведоха в Синедриона си, и Му казаха:</span> <span class="verse"><a name="67">67</a>Ако си Ти Христос, кажи ни. А Той каза: Ако ви кажа, няма да повярвате;</span> <span class="verse"><a name="68">68</a>и ако ви задам въпрос, няма да Ми отговорите.</span> <span class="verse"><a name="69">69</a>Но отсега нататък Човешкият Син ще седи отдясно на Божията сила.</span> <span class="verse"><a name="70">70</a>И те всички казаха: Тогава Ти Божият Син ли си? А Той им каза: Вие казвате, защото Аз съм.</span> <span class="verse"><a name="71">71</a>А те казаха: Какво свидетелство ни трябва още? Защото ние сами чухме от устата Му!</span> </p></div</div></div></body></html>