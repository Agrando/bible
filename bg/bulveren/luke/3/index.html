<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/luke">Luke</a> &gt <strong>Chapter 3</strong></div><p><span class="verse"><a name="1">1</a>В петнадесетата година на царуването на император Тиберий, когато Понтий Пилат беше управител на Юдея, а Ирод – четверовластник на Галилея, и брат му Филип – четверовластник на Итурейската и Трахонитската страна, и Лисаний – четверовластник на Авилиния,</span> <span class="verse"><a name="2">2</a>при първосвещенството на Анна и Каяфа, Божието слово беше към Йоан, сина на Захария, в пустинята.</span> <span class="verse"><a name="3">3</a>И той ходеше по цялата страна около Йордан и проповядваше кръщение на покаяние за прощаване на греховете,</span> <span class="verse"><a name="4">4</a>както е писано в книгата с думите на пророк Исая: ?Глас на един, който вика в пустинята: Пригответе пътя за Господа. Прави правете Неговите пътеки.</span> <span class="verse"><a name="5">5</a>Всяка долина ще се напълни и всяка планина и хълм ще се сниши; кривите пътеки ще станат прави и неравните места – гладки пътища;</span> <span class="verse"><a name="6">6</a>и всяко създание ще види Божието спасение.“</span> <span class="verse"><a name="7">7</a>И казваше на множествата, които излизаха да се кръщават от него: Рожби на усойница! Кой ви предупреди да бягате от идещия гняв?</span> <span class="verse"><a name="8">8</a>Затова, принасяйте плодове достойни за покаяние и не започвайте да си казвате: Имаме Авраам за баща. Защото ви казвам, че Бог може и от тези камъни да въздигне деца на Авраам.</span> <span class="verse"><a name="9">9</a>А и брадвата лежи вече при корена на дърветата; и така, всяко дърво, което не дава добър плод, се отсича и се хвърля в огън.</span> <span class="verse"><a name="10">10</a>И множествата го питаха, като казваха: Тогава какво да правим?</span> <span class="verse"><a name="11">11</a>А той в отговор им каза: Който има две ризи, нека даде на този, който няма; и който има храна, нека прави същото.</span> <span class="verse"><a name="12">12</a>Дойдоха да се кръстят и бирници и му казаха: Учителю, ние какво да правим?</span> <span class="verse"><a name="13">13</a>А той им каза: Не изисквайте нищо повече от това, което ви е определено.</span> <span class="verse"><a name="14">14</a>Питаха го и военнослужещи, като казаха: А ние какво да правим? Каза им: Не насилвайте никого и не наклеветявайте; и се задоволявайте със заплатите си.</span> <span class="verse"><a name="15">15</a>И понеже народът беше в очакване и всички размишляваха в сърцата си за Йоан, да не би той да е Христос,</span> <span class="verse"><a name="16">16</a>Йоан отговори на всички, като каза: Аз ви кръщавам с вода, но идва Онзи, който е по-силен от мен, на когото не съм достоен да развържа ремъка на сандалите Му. Той ще ви кръсти със Светия Дух и огън.</span> <span class="verse"><a name="17">17</a>Той държи лопатата в ръката Си, за да очисти добре хармана Си и да събере житото в житницата Си; а плявата ще изгори в неугасимия огън.</span> <span class="verse"><a name="18">18</a>И с много други увещания той благовестяваше на народа.</span> <span class="verse"><a name="19">19</a>А четверовластникът Ирод, който беше изобличаван от него заради Иродиада, жената на брат си, и заради всичките други злини, които Ирод беше сторил,</span> <span class="verse"><a name="20">20</a>прибави над всичко и това, че затвори Йоан в тъмницата.</span> <span class="verse"><a name="21">21</a>И когато се кръсти целият народ и когато и Иисус се кръсти и се молеше, небето се отвори</span> <span class="verse"><a name="22">22</a>и Светият Дух слезе върху Него в телесен образ като гълъб, и един глас дойде от небето, който казваше: Ти си Моят възлюбен Син; в Теб благоволих.</span> <span class="verse"><a name="23">23</a>А Самият Иисус беше на около тридесет години, когато започна да поучава, и както мислеха, беше Син на Йосиф, на Илий,</span> <span class="verse"><a name="24">24</a>на Матат, на Леви, на Мелхий, на Яанай, на Йосиф,</span> <span class="verse"><a name="25">25</a>на Мататия, на Амос, на Наум, на Еслий, на Нагей,</span> <span class="verse"><a name="26">26</a>на Маат, на Мататия, на Семеин, на Йосех, на Йода,</span> <span class="verse"><a name="27">27</a>на Йоанан, на Риса, на Зоровавел, на Салатиил, на Нирий,</span> <span class="verse"><a name="28">28</a>на Мелхий, на Адий, на Косам, на Елмадам, на Ир,</span> <span class="verse"><a name="29">29</a>на Иисус, на Елиезер, на Йорим, на Матат, на Леви,</span> <span class="verse"><a name="30">30</a>на Симеон, на Юда, на Йосиф, на Йоанам, на Елиаким,</span> <span class="verse"><a name="31">31</a>на Мелеа, на Мена, на Матата, на Натан, на Давид,</span> <span class="verse"><a name="32">32</a>на Есей1, на Овид, на Вооз, на Салмон, на Наасон,</span> <span class="verse"><a name="33">33</a>на Аминадав, на Арний, на Есрон, на Фарес, на Юда,</span> <span class="verse"><a name="34">34</a>на Яков, на Исаак, на Авраам, на Тара, на Нахор,</span> <span class="verse"><a name="35">35</a>на Серух, на Рагав, на Фалек, на Евер, на Сала,</span> <span class="verse"><a name="36">36</a>на Каинан, на Арфаксад, на Сим, на Ной, на Ламех,</span> <span class="verse"><a name="37">37</a>на Матусал, на Енох, на Яред, на Малелеил, на Каинан,</span> <span class="verse"><a name="38">38</a>на Енос, на Сит, на Адам, на Бога.</span> </p></div</div></div></body></html>