<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/luke">Luke</a> &gt <strong>Chapter 19</strong></div><p><span class="verse"><a name="1">1</a>След това Иисус влезе в Ерихон и минаваше през града.</span> <span class="verse"><a name="2">2</a>И ето, един човек на име Закхей, който беше началник на бирниците и беше богат,</span> <span class="verse"><a name="3">3</a>искаше да види Иисус кой е, но не можеше поради множеството, защото беше малък на ръст.</span> <span class="verse"><a name="4">4</a>И се завтече напред и се покачи на една смокиня, за да Го види; защото щеше да мине през онзи път.</span> <span class="verse"><a name="5">5</a>Иисус, като дойде на това място, погледна нагоре и му каза: Закхей, слез бързо, защото днес трябва да отседна у дома ти.</span> <span class="verse"><a name="6">6</a>И той побърза да слезе и Го прие с радост.</span> <span class="verse"><a name="7">7</a>И като видяха това, всички негодуваха, казвайки: При грешен човек влезе да отседне.</span> <span class="verse"><a name="8">8</a>А Закхей стана и каза на Господа: Господи, ето давам половината от имота си на бедните и ако някак съм ограбил някого несправедливо, му връщам четворно.</span> <span class="verse"><a name="9">9</a>И Иисус му каза: Днес стана спасение на този дом; защото и този е син на Авраам.</span> <span class="verse"><a name="10">10</a>Понеже Човешкият Син дойде да потърси и да спаси изгубеното.</span> <span class="verse"><a name="11">11</a>И като слушаха това, Той прибави и още една притча, защото беше близо до Ерусалим и защото те си мислеха, че Божието царство щеше веднага да се яви.</span> <span class="verse"><a name="12">12</a>Затова каза: Някой си благородник отиде в далечна страна да получи за себе си царство и да се върне.</span> <span class="verse"><a name="13">13</a>И като повика десет от слугите си, им даде десет мнаси; и им каза: Търгувайте, докато дойда.</span> <span class="verse"><a name="14">14</a>Но неговите граждани го мразеха и изпратиха след него посланици да кажат: Ние не искаме този да царува над нас.</span> <span class="verse"><a name="15">15</a>А като получи царството и се върна, заповяда да му повикат онези слуги, на които беше дал парите, за да узнае кой какво е припечелил чрез търгуване.</span> <span class="verse"><a name="16">16</a>Дойде първият и каза: Господарю, твоята мнаса спечели десет мнаси.</span> <span class="verse"><a name="17">17</a>И той му каза: Хубаво, добри слуго! Понеже се показа верен в твърде малкото, имай власт над десет града.</span> <span class="verse"><a name="18">18</a>Дойде и вторият и каза: Господарю, твоята мнаса принесе пет мнаси.</span> <span class="verse"><a name="19">19</a>И на него каза: Бъди и ти над пет града.</span> <span class="verse"><a name="20">20</a>Дойде и друг и каза: Господарю, ето твоята мнаса, която пазех скътана в кърпа,</span> <span class="verse"><a name="21">21</a>защото се боях от теб, понеже си строг човек: взимаш това, което не си положил, и жънеш, което не си посял.</span> <span class="verse"><a name="22">22</a>Господарят му каза: От устата ти ще те съдя, зли слуго. Знаел си, че съм строг човек, който взимам това, което не съм положил, и жъна, което не съм сял;</span> <span class="verse"><a name="23">23</a>тогава защо не вложи парите ми в банката, и аз, като си дойдех, щях да ги прибера с лихвата?</span> <span class="verse"><a name="24">24</a>И каза на присъстващите: Вземете от него мнасата и я дайте на този, който има десет мнаси!</span> <span class="verse"><a name="25">25</a>Казаха му: Господарю, той има вече десет мнаси!</span> <span class="verse"><a name="26">26</a>Казвам ви, че на всеки, който има, ще се даде; а от този, който няма, от него ще се отнеме и това, което има.</span> <span class="verse"><a name="27">27</a>А онези мои неприятели, които не искаха да царувам над тях, ги доведете тук и ги посечете пред мен.</span> <span class="verse"><a name="28">28</a>И като каза това, Иисус продължи напред, изкачвайки се за Ерусалим.</span> <span class="verse"><a name="29">29</a>И когато се приближи до Витфагия и Витания, до хълма, наречен Елеонски, изпрати двама от учениците, като им каза:</span> <span class="verse"><a name="30">30</a>Идете в селото, което е срещу вас, където, като влизате, ще намерите едно магаренце вързано, което никой човек не е възсядал; отвържете го и го докарайте.</span> <span class="verse"><a name="31">31</a>И ако някой ви попита: Защо го отвързвате? – кажете така: На Господа трябва.</span> <span class="verse"><a name="32">32</a>И изпратените отидоха и намериха както им беше казал.</span> <span class="verse"><a name="33">33</a>И като отвързаха магаренцето, стопаните му им рекоха: Защо отвързвате магаренцето?</span> <span class="verse"><a name="34">34</a>А те казаха: На Господа трябва.</span> <span class="verse"><a name="35">35</a>И го докараха при Иисус и като наметнаха дрехите си на магаренцето, качиха Иисус.</span> <span class="verse"><a name="36">36</a>И Той като минаваше, хората постилаха дрехите си по пътя.</span> <span class="verse"><a name="37">37</a>И когато вече се приближаваше до превала на Елеонския хълм, цялото множество ученици започнаха да се радват и със силен глас да славят Бога за всичките чудеса, които бяха видели, казвайки:</span> <span class="verse"><a name="38">38</a>Благословен Царят, който иде в Господното Име! Мир на небето и слава във висините!</span> <span class="verse"><a name="39">39</a>А някои от фарисеите сред множеството Му казаха: Учителю, смъмри учениците Си!</span> <span class="verse"><a name="40">40</a>И Той в отговор каза: Казвам ви, че ако тези млъкнат, то камъните ще извикат.</span> <span class="verse"><a name="41">41</a>И като се приближи и видя града, плака за него и каза:</span> <span class="verse"><a name="42">42</a>Да беше знаел ти, да, и ти, поне в този (твой) ден това, което служи за мира ти! Но сега това е скрито от очите ти.</span> <span class="verse"><a name="43">43</a>Защото ще дойдат върху теб дни, когато твоите неприятели ще издигнат окопи около теб, ще те обсадят, ще те притеснят отвред</span> <span class="verse"><a name="44">44</a>и ще сравнят със земята и теб, и децата ти в теб, и няма да оставят в теб камък върху камък; защото ти не позна времето, когато беше посетен.</span> <span class="verse"><a name="45">45</a>И като влезе в храма, започна да изпъжда онези, които продаваха, като им казваше:</span> <span class="verse"><a name="46">46</a>Писано е: ?И домът Ми ще бъде молитвен дом“; а вие го направихте ?разбойнически вертеп“.</span> <span class="verse"><a name="47">47</a>И поучаваше всеки ден в храма. А главните свещеници, книжниците и народните първенци се стараеха да Го погубят,</span> <span class="verse"><a name="48">48</a>но не намираха какво да направят, понеже целият народ се беше прилепил към Него да Го слуша.</span> </p></div</div></div></body></html>