<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/amos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/amos">Amos</a> &gt <strong>Chapter 2</strong></div><p><span class="verse"><a name="1">1</a>Така казва ГОСПОД: Заради три престъпления на Моав, да, заради четири няма да върна наказанието му — защото изгори костите на едомския цар, докато станаха на вар.</span> <span class="verse"><a name="2">2</a>И Аз ще пратя огън върху Моав и той ще пояде дворците на Кариот, и Моав ще умре сред размирица, сред боен вик, сред глас на тръба.</span> <span class="verse"><a name="3">3</a>И ще отсека съдията отсред него и с него ще убия всичките му първенци, казва ГОСПОД.</span> <span class="verse"><a name="4">4</a>Така казва ГОСПОД: Заради три престъпления на Юда, да, заради четири няма да върна наказанието му — защото отхвърлиха закона на ГОСПОДА и не опазиха правилата Му, и лъжите им, след които ходиха бащите им, ги отклониха.</span> <span class="verse"><a name="5">5</a>И Аз ще пратя огън върху Юда и той ще пояде дворците на Ерусалим.</span> <span class="verse"><a name="6">6</a>Така казва ГОСПОД: Заради три престъпления на Израил, да, заради четири няма да върна наказанието му — защото продадоха праведния за пари и бедния — за чифт сандали.</span> <span class="verse"><a name="7">7</a>Те желаят земния прах на главата на сиромасите и отклоняват пътя на кротките. И син, и баща му ходят при същото момиче, за да оскверняват святото Ми Име.</span> <span class="verse"><a name="8">8</a>И на заложени дрехи се изтягат при всеки жертвеник и вино от глоби пият в дома на своя Бог.</span> <span class="verse"><a name="9">9</a>А Аз изтребих пред тях аморееца, чиято височина беше като височината на кедрите, и който беше силен като дъбовете. И аз унищожих плода му отгоре и корените му отдолу.</span> <span class="verse"><a name="10">10</a>И Аз ви изведох от египетската земя и ви водих четиридесет години в пустинята, за да наследите земята на аморееца.</span> <span class="verse"><a name="11">11</a>И ви издигнах от синовете ви пророци и от юношите ви — назиреи. Не е ли така, синове израилеви? — заявява ГОСПОД.</span> <span class="verse"><a name="12">12</a>А вие напихте назиреите с вино и на пророците заповядвахте и казахте: Не пророкувайте!</span> <span class="verse"><a name="13">13</a>Ето, Аз ще ви натисна, както е натисната кола, пълна със снопи.</span> <span class="verse"><a name="14">14</a>И бързината ще се изгуби от бързия, и силният няма да укрепи силата си, и силният мъж няма да избави живота си.</span> <span class="verse"><a name="15">15</a>И държащият лък няма да устои, и бързоходецът няма да се избави, и яздещият на кон няма да избави живота си.</span> <span class="verse"><a name="16">16</a>И най-смелият между храбрите мъже ще побегне гол в онзи ден, заявява ГОСПОД.</span> </p></div</div></div></body></html>