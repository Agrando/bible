<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/amos/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/amos">Amos</a> &gt <strong>Chapter 3</strong></div><p><span class="verse"><a name="1">1</a>Слушайте това слово, което ГОСПОД говори против вас, синове израилеви; против целия род, който изведох от египетската земя, като казах:</span> <span class="verse"><a name="2">2</a>Само вас познах от всички родове на земята, затова ще ви накажа за всичките ви беззакония.</span> <span class="verse"><a name="3">3</a>Ще ходят ли двама заедно, ако не се съгласят?</span> <span class="verse"><a name="4">4</a>Ще реве ли лъвът в гората, ако няма лов? Ще нададе ли гласа си младият лъв от леговището си, ако не е хванал нещо?</span> <span class="verse"><a name="5">5</a>Ще падне ли птица в примка на земята, ако няма клопка за нея? Ще скочи ли примката от земята, ако не е уловила нищо?</span> <span class="verse"><a name="6">6</a>Ако засвири тръба в града, народът няма ли да се уплаши? Ако беда сполети града, не я ли е направил ГОСПОД?</span> <span class="verse"><a name="7">7</a>Наистина Господ БОГ няма да направи нищо, без да открие тайната си на слугите Си, пророците.</span> <span class="verse"><a name="8">8</a>Лъвът изрева — кой няма да се уплаши? Господ БОГ говори — кой няма да пророкува?</span> <span class="verse"><a name="9">9</a>Прогласете над дворците на Азот и над дворците на египетската земя и кажете: Съберете се по планините на Самария и вижте големите смутове сред нея и насилията вътре в нея!</span> <span class="verse"><a name="10">10</a>И не знаят да вършат правилното, заявява ГОСПОД, те, които трупат насилие и опустошение в дворците си.</span> <span class="verse"><a name="11">11</a>Затова, така казва Господ БОГ: Неприятел ще обкръжи земята и ще свали от теб силата ти, и дворците ти ще бъдат разграбени.</span> <span class="verse"><a name="12">12</a>Така казва ГОСПОД: Както овчарят спасява от устата на лъва два крака или парченце от ухо, така ще се спасят израилевите синове, които седят в Самария в ъгъл на креват и на дамаска на легло.</span> <span class="verse"><a name="13">13</a>Слушайте и свидетелствайте на якововия дом, заявява Господ БОГ, Бог на Войнствата!</span> <span class="verse"><a name="14">14</a>В деня, когато нанеса наказанието върху Израил за престъплението му, ще накажа и жертвениците на Ветил и роговете на жертвеника ще бъдат отсечени и ще паднат на земята.</span> <span class="verse"><a name="15">15</a>И ще поразя зимната къща заедно с лятната къща и ще се изгубят къщите от слонова кост, и многото къщи ще изчезнат, заявява ГОСПОД.</span> </p></div</div></div></body></html>