<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gal">Galatians</a> &gt <strong>Chapter 4</strong></div><p><span class="verse"><a name="1">1</a>Казвам още: дотогава, докогато наследникът е малолетен, той не се различава в нищо от роб, макар и да е господар на всичко,</span> <span class="verse"><a name="2">2</a>а е под настойници и управители до назначения от бащата срок.</span> <span class="verse"><a name="3">3</a>Така и ние, когато бяхме малолетни, бяхме поробени под първоначалните неща на света;</span> <span class="verse"><a name="4">4</a>но когато се изпълни времето, Бог изпрати Сина Си, който се роди от жена, роди се и под закона,</span> <span class="verse"><a name="5">5</a>за да изкупи онези, които бяха под закона, за да получим осиновението.</span> <span class="verse"><a name="6">6</a>И понеже сте синове, Бог изпрати в сърцата ви Духа на Своя Син, който вика: Авва, Отче!</span> <span class="verse"><a name="7">7</a>Затова не си вече роб, а син; и ако си син, то си Божи наследник чрез Христос.</span> <span class="verse"><a name="8">8</a>Но тогава, когато не познавахте Бога, вие робувахте на онези, които по природа не са богове;</span> <span class="verse"><a name="9">9</a>а сега, като познахте Бога, или по-скоро като бяхте познати от Бога, как се връщате отново назад към слабите и безпомощни първоначални неща, на които отново желаете да робувате?</span> <span class="verse"><a name="10">10</a>Вие наблюдавате дните, месеците, времената и годините.</span> <span class="verse"><a name="11">11</a>Боя се за вас, да не би да съм се трудил сред вас напразно.</span> <span class="verse"><a name="12">12</a>Моля ви, братя, бъдете като мен, защото и аз съм като вас. Не сте ми сторили никаква неправда.</span> <span class="verse"><a name="13">13</a>Вие знаете как първия път ви проповядвах благовестието вследствие на телесна слабост;</span> <span class="verse"><a name="14">14</a>и вие не презряхте това, което беше изкушение за вас в плътта ми, и не се погнусихте от него, а ме приехте като Божи ангел, като Христос Иисус.</span> <span class="verse"><a name="15">15</a>Тогава къде е онази ваша благословеност? Защото свидетелствам за вас, че ако беше възможно, очите си бихте извадили и бихте ми ги дали.</span> <span class="verse"><a name="16">16</a>И така, неприятел ли ви станах, понеже ви говоря истината?</span> <span class="verse"><a name="17">17</a>Тези учители са ревностни за вас, но не по добър начин — те желаят да ви отлъчат от нас, за да сте ревностни за тях.</span> <span class="verse"><a name="18">18</a>Но добре е да сте ревностни за това, което е добро, и то винаги, а не само когато аз се намирам между вас.</span> <span class="verse"><a name="19">19</a>Дечица мои, за които пак съм в родилни мъки, докато се изобрази Христос във вас,</span> <span class="verse"><a name="20">20</a>желал бих да съм сега при вас и да променя тона си, защото съм в недоумение за вас.</span> <span class="verse"><a name="21">21</a>Кажете ми вие, които желаете да бъдете под закона, не чувате ли какво казва законът?</span> <span class="verse"><a name="22">22</a>Защото е писано, че Авраам имаше двама сина – един от слугинята и един от свободната;</span> <span class="verse"><a name="23">23</a>но този, който беше от слугинята, се роди по плът, а онзи, който беше от свободната – по обещание.</span> <span class="verse"><a name="24">24</a>И това има образен смисъл, защото тези жени представляват два завета – единият от Синайската планина, който ражда деца за робство, и това е Агар;</span> <span class="verse"><a name="25">25</a>и тази Агар представлява планината Синай в Арабия и съответства на днешния Ерусалим, защото е в робство с децата си;</span> <span class="verse"><a name="26">26</a>а горният Ерусалим е свободен, който е майка на (всички) нас.</span> <span class="verse"><a name="27">27</a>Защото е писано: ?Весели се, неплодна, която не раждаш; възгласи и извикай, ти, която не си била в родилни болки; защото повече са децата на самотната, отколкото децата на омъжената.“</span> <span class="verse"><a name="28">28</a>Но ние, братя, сме като Исаак деца по обещание.</span> <span class="verse"><a name="29">29</a>Но както тогава роденият по плът гонеше родения по Дух, така е и сега.</span> <span class="verse"><a name="30">30</a>Обаче какво казва Писанието? ?Изпъдй слугинята и сина й, защото синът на слугинята няма да наследи със сина на свободната.“</span> <span class="verse"><a name="31">31</a>И така, братя, ние не сме деца на слугинята, а на свободната.</span> </p></div</div></div></body></html>