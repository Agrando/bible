<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gal">Galatians</a> &gt <strong>Chapter 5</strong></div><p><span class="verse"><a name="1">1</a>И така, стойте твърдо в свободата, за която Христос ни освободи, и не се заплитайте отново в робско иго.</span> <span class="verse"><a name="2">2</a>Ето, аз, Павел, ви казвам, че ако се обрязвате, Христос никак няма да ви ползва.</span> <span class="verse"><a name="3">3</a>Да! Повторно заявявам на всеки човек, който се обрязва, че е длъжен да изпълни целия закон.</span> <span class="verse"><a name="4">4</a>Вие, които искате да се оправдаете чрез закона, сте се отлъчили от Христос, отпаднали сте от благодатта.</span> <span class="verse"><a name="5">5</a>Защото ние чрез Духа очакваме изпълнението на надеждата за правдата чрез вяра.</span> <span class="verse"><a name="6">6</a>Понеже в Христос Иисус нито обрязването има някаква сила, нито необрязването, а вярата, която действа чрез любовта.</span> <span class="verse"><a name="7">7</a>Вие вървяхте добре; кой ви попречи, че да не бъдете послушни на истината?</span> <span class="verse"><a name="8">8</a>Това убеждение не е от Онзи, който ви призовава.</span> <span class="verse"><a name="9">9</a>Малко квас заквасва цялото тесто.</span> <span class="verse"><a name="10">10</a>Аз ви имам доверие в Господа, че няма да помислите другояче; а който ви смущава, той ще понесе своята присъда, който и да бил той.</span> <span class="verse"><a name="11">11</a>И аз, братя, ако продължавах да проповядвам обрязване, защо да бъда гонен? Защото тогава спънката на кръста би се махнала.</span> <span class="verse"><a name="12">12</a>Дано се отсечеха онези, които ви разколебават!</span> <span class="verse"><a name="13">13</a>Защото вие, братя, на свобода бяхте призовани; само че не използвайте свободата си като повод за угаждане на плътта, а си служете един на друг с любов.</span> <span class="verse"><a name="14">14</a>Защото целият закон се изпълнява в една дума, в тази: ?Да любиш ближния си както себе си.“</span> <span class="verse"><a name="15">15</a>Но ако се хапете и се ядете един друг, пазете се да не би един друг да се изядете.</span> <span class="verse"><a name="16">16</a>И така, казвам: ходете по Духа, и няма да угаждате на плътските страсти.</span> <span class="verse"><a name="17">17</a>Защото плътта силно желае противното на Духа, а Духът – противното на плътта; понеже те се противят едно на друго, за да не правите това, което искате.</span> <span class="verse"><a name="18">18</a>Но ако се водите от Духа, не сте под закон.</span> <span class="verse"><a name="19">19</a>А делата на плътта са явни. Те са: блудство, нечистота, разпътство,</span> <span class="verse"><a name="20">20</a>идолопоклонство, чародейство, вражди, разпри, ревнувания, ярости, партизанства, раздори, разцепления,</span> <span class="verse"><a name="21">21</a>зависти, пиянства, пирувания и други подобни; за които ви предупреждавам, както ви и предупредих, че които вършат такива работи, няма да наследят Божието царство.</span> <span class="verse"><a name="22">22</a>А плодът на Духа е: любов, радост, мир, дълготърпение, благост, милост, вярност,</span> <span class="verse"><a name="23">23</a>кротост, себеобуздание; против такива няма закон.</span> <span class="verse"><a name="24">24</a>А които са Иисус Христови, са разпънали плътта заедно със страстите и пожеланията й.</span> <span class="verse"><a name="25">25</a>Ако по Духа живеем, по Духа и да ходим.</span> <span class="verse"><a name="26">26</a>Да не ставаме тщеславни, да не се дразним един друг и да не си завиждаме един на друг.</span> </p></div</div></div></body></html>