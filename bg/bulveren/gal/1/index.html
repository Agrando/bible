<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gal">Galatians</a> &gt <strong>Chapter 1</strong></div><p><span class="verse"><a name="1">1</a>Павел, апостол не от хора, нито чрез човек, а чрез Иисус Христос и Бог Отец, който Го е възкресил от мъртвите,</span> <span class="verse"><a name="2">2</a>и всичките братя, които са с мен, към църквите в Галатия:</span> <span class="verse"><a name="3">3</a>Благодат и мир да бъде на вас от Бог Отец и от нашия Господ Иисус Христос,</span> <span class="verse"><a name="4">4</a>който даде Себе Си за нашите грехове, за да ни избави от настоящия свят на злото според волята на нашия Бог и Отец,</span> <span class="verse"><a name="5">5</a>на когото да бъде славата за вечни векове. Амин.</span> <span class="verse"><a name="6">6</a>Чудя се как вие така бързо се отвръщате от Онзи, който ви призова чрез Христовата благодат, и преминавате към друго благовестие,</span> <span class="verse"><a name="7">7</a>което не е друго благовестие, а е дело на неколцината, които ви смущават и искат да изопачат Христовото благовестие.</span> <span class="verse"><a name="8">8</a>Но ако и самите ние или ангел от небето ви проповядва друго благовестие освен онова, което ви проповядвахме, нека бъде проклет.</span> <span class="verse"><a name="9">9</a>Както казахме и преди, така го казвам и сега пак: ако някой ви проповядва друго благовестие освен онова, което приехте, нека бъде проклет.</span> <span class="verse"><a name="10">10</a>Защото от хора ли сега търся благоволение, или от Бога? Или на хора ли искам да угаждам? Ако бях още угаждал на хора, нямаше да съм слуга на Христос.</span> <span class="verse"><a name="11">11</a>Но аз ви известявам, братя, че евангелието, което ви благовестих, не е човешко;</span> <span class="verse"><a name="12">12</a>понеже аз нито съм го приел от човек, нито съм го научил от човек, а чрез откровение от Иисус Христос.</span> <span class="verse"><a name="13">13</a>Защото сте чули за моето някогашно поведение, когато бях в юдейската религия – как прекомерно гонех Божията църква и я разорявах;</span> <span class="verse"><a name="14">14</a>и напредвах в юдейската религия повече от мнозина свои връстници между съотечествениците си, като бях много по-ревностен към преданията на предците си.</span> <span class="verse"><a name="15">15</a>А когато Бог, който още от утробата на майка ми ме беше отделил и призовал чрез Своята благодат,</span> <span class="verse"><a name="16">16</a>благоволи да открие в мен Сина Си, за да Го проповядвам между езичниците, аз не се допитах до плът и кръв,</span> <span class="verse"><a name="17">17</a>нито се изкачих в Ерусалим при тези, които бяха апостоли преди мен, а веднага заминах за Арабия и пак се върнах в Дамаск.</span> <span class="verse"><a name="18">18</a>По-късно, след три години, се изкачих в Ерусалим, за да се запозная с Кифа, и останах при него петнадесет дни;</span> <span class="verse"><a name="19">19</a>но друг от апостолите не видях освен Яков, брата на Господа.</span> <span class="verse"><a name="20">20</a>А за това, което ви пиша, ето, пред Бога ви уверявам, че не лъжа.</span> <span class="verse"><a name="21">21</a>После дойдох в областите на Сирия и Киликия,</span> <span class="verse"><a name="22">22</a>но още не бях познат лично на Христовите църкви в Юдея,</span> <span class="verse"><a name="23">23</a>а те само бяха слушали, че онзи, който едно време ги е гонил, сега проповядва вярата, която някога е разорявал,</span> <span class="verse"><a name="24">24</a>и славеха Бога заради мен.</span> </p></div</div></div></body></html>