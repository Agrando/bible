<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gal">Galatians</a> &gt <strong>Chapter 6</strong></div><p><span class="verse"><a name="1">1</a>Братя, и ако човек падне в някое прегрешение, вие, духовните, поправяйте такъв с кротък дух. Но казвам: пази себе си, да не би и ти да бъдеш изкушен.</span> <span class="verse"><a name="2">2</a>Носете си товара един на друг и така ще изпълните Христовия закон.</span> <span class="verse"><a name="3">3</a>Защото, ако някой мисли себе си за нещо, а не е нищо, той мами себе си.</span> <span class="verse"><a name="4">4</a>Но нека всеки изпитва своята работа, и тогава ще може да се хвали само със себе си, а не с другиго;</span> <span class="verse"><a name="5">5</a>защото всеки ще носи своя си товар.</span> <span class="verse"><a name="6">6</a>А този, който се поучава в Божието слово, нека прави участник във всичките си блага онзи, който го учи.</span> <span class="verse"><a name="7">7</a>Не се лъжете, Бог не е за подиграване! Понеже, каквото посее човек, това и ще пожъне.</span> <span class="verse"><a name="8">8</a>Защото, който сее за плътта си, от плътта си ще пожъне тление, а който сее за Духа, от Духа ще пожъне вечен живот.</span> <span class="verse"><a name="9">9</a>Нека не ни дотяга да вършим добро, защото, ако не се уморяваме, своевременно ще пожънем.</span> <span class="verse"><a name="10">10</a>И така, като имаме случай, нека правим добро на всички, а най-вече – на своите по вяра.</span> <span class="verse"><a name="11">11</a>Вижте с колко едри букви ви писах със собствената си ръка!</span> <span class="verse"><a name="12">12</a>Онези, които желаят да се представят добре по плът, те ви заставят да се обрязвате, само за да не бъдат гонени за Христовия кръст.</span> <span class="verse"><a name="13">13</a>Защото и самите тези, които са обрязани, не пазят закона, а желаят да се обрязвате вие, за да могат да се хвалят с вашата плът.</span> <span class="verse"><a name="14">14</a>А далеч от мен да се хваля с друго освен с кръста на нашия Господ Иисус Христос, чрез който светът за мен е разпънат, и аз – за света.</span> <span class="verse"><a name="15">15</a>Защото в Христос Иисус нито обрязването е нещо, нито необрязването, а новото създание.</span> <span class="verse"><a name="16">16</a>И на всички, които живеят по това правило, мир и милост да бъде на тях и на Божия Израил.</span> <span class="verse"><a name="17">17</a>Отсега нататък никой да не ми досажда, защото аз нося на тялото си белезите на (Господ) Иисус.</span> <span class="verse"><a name="18">18</a>Братя, благодатта на нашия Господ Иисус Христос да бъде с вашия дух. Амин.</span> </p></div</div></div></body></html>