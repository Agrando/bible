<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 6</strong></div><p><span class="verse"><a name="1">1</a>А ГОСПОД каза на Мойсей: Сега ще видиш какво ще направя на фараона, защото под действие на силна ръка ще ги пусне и под действие на силна ръка ще ги изпъди от земята си.</span> <span class="verse"><a name="2">2</a>Бог говори още на Мойсей, като му каза: Аз съм ГОСПОД.</span> <span class="verse"><a name="3">3</a>Явих се на Авраам, на Исаак и на Яков като Бог Всемогъщият, но не им бях познат с Името Си ГОСПОД.</span> <span class="verse"><a name="4">4</a>Поставих и завета Си с тях, да им дам ханаанската земя, земята на тяхното странстване, където бяха чужденци.</span> <span class="verse"><a name="5">5</a>И чух стенанието на израилевите синове, които египтяните държат в робство, и си спомних завета.</span> <span class="verse"><a name="6">6</a>Затова кажи на израилевите синове: Аз съм ГОСПОД; ще ви изведа изпод товарите на египтяните, ще ви избавя от тяхното робство и ще ви изкупя с простряна мишца и с велики присъди.</span> <span class="verse"><a name="7">7</a>Ще ви приема за Мой народ, и ще бъда ваш Бог. И ще познаете, че Аз съм ГОСПОД, вашият Бог, който ви извеждам изпод египетските товари.</span> <span class="verse"><a name="8">8</a>И ще ви въведа в земята, за която съм се клел, че ще я дам на Авраам, на Исаак и на Яков; и ще ви я дам за притежание. Аз съм ГОСПОД.</span> <span class="verse"><a name="9">9</a>И Мойсей говори така на израилевите синове, но поради притеснението на душите си и поради жестокото си робуване те не послушаха Мойсей.</span> <span class="verse"><a name="10">10</a>Тогава ГОСПОД говори на Мойсей и каза:</span> <span class="verse"><a name="11">11</a>Влез при фараона, египетския цар, и му кажи да пусне израилевите синове от земята си.</span> <span class="verse"><a name="12">12</a>Но Мойсей говори пред ГОСПОДА и каза: Ето, израилевите синове не ме послушаха; как тогава ще ме послуша фараонът, като съм с необрязани устни?</span> <span class="verse"><a name="13">13</a>Но ГОСПОД говори на Мойсей и Аарон и ги изпрати до израилевите синове и до египетския цар фараона, за да изведат израилевите синове от египетската земя.</span> <span class="verse"><a name="14">14</a>Ето главите на бащините им домове: синове на Рувим, първородния на Израил: Енох и Фалу, Есрон и Хармий. Тези са родовете на Рувим.</span> <span class="verse"><a name="15">15</a>Синове на Симеон: Емуил и Ямин, и Аод, и Яхин, и Сохар, и Саул, синът на ханаанката. Тези са родовете на Симеон.</span> <span class="verse"><a name="16">16</a>Ето имената на синовете на Леви според родословието им: Гирсон, Каат и Мерарий. И годините на живота на Леви станаха сто тридесет и седем години.</span> <span class="verse"><a name="17">17</a>Синове на Гирсон: Ливний и Семей, по родовете им.</span> <span class="verse"><a name="18">18</a>Синове на Каат: Амрам и Исаар, и Хеврон, и Озиил. И годините на живота на Каат станаха сто тридесет и три години.</span> <span class="verse"><a name="19">19</a>Синове на Мерарий: Маалий и Мусий. Тези са родовете на Леви според родословието им.</span> <span class="verse"><a name="20">20</a>А Амрам взе за жена леля си Йохаведа, която му роди Аарон и Мойсей. И годините на живота на Амрам станаха сто тридесет и седем години.</span> <span class="verse"><a name="21">21</a>Синове на Исаар: Корей и Нефег, и Зехрий.</span> <span class="verse"><a name="22">22</a>Синове на Озиил: Мисаил и Елисафан, и Ситрий.</span> <span class="verse"><a name="23">23</a>И Аарон взе за жена Елисавета, дъщеря на Аминадав, сестра на Наасон, която му роди Надав и Авиуд, Елеазар и Итамар.</span> <span class="verse"><a name="24">24</a>Синове на Корей: Асир и Елкана, и Авиасаф. Тези са родовете на Корей.</span> <span class="verse"><a name="25">25</a>А Елеазар, синът на Аарон, взе за жена една от дъщерите на Футиил и тя му роди Финеес. Тези са главите на бащините домове на левитите според родовете им.</span> <span class="verse"><a name="26">26</a>Тези са Аарон и Мойсей, на които ГОСПОД каза: Изведете израилевите синове от египетската земя според войнствата им.</span> <span class="verse"><a name="27">27</a>Тези са, които говориха на фараона, египетския цар, за да изведат израилевите синове от Египет: тези са Мойсей и Аарон.</span> <span class="verse"><a name="28">28</a>В онзи ден, когато ГОСПОД говори на Мойсей в египетската земя,</span> <span class="verse"><a name="29">29</a>ГОСПОД говори на Мойсей и каза: Аз съм ГОСПОД. Кажи на фараона, египетския цар, всичко, което ти казвам.</span> <span class="verse"><a name="30">30</a>А Мойсей каза пред ГОСПОДА: Ето, аз съм с необрязани устни, как ще ме послуша фараонът?</span> </p></div</div></div></body></html>