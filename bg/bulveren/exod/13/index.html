<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 13</strong></div><p><span class="verse"><a name="1">1</a>И ГОСПОД говори на Мойсей и каза:</span> <span class="verse"><a name="2">2</a>Посвети Ми всяко първородно, всяко, което отваря утроба между израилевите синове -- и човек и животно. То е Мое.</span> <span class="verse"><a name="3">3</a>И Мойсей каза на народа: Помнете този ден, в който излязохте от Египет, от дома на робството, защото със силна ръка ГОСПОД ви изведе оттук. Нищо квасно да не се яде.</span> <span class="verse"><a name="4">4</a>Вие излизате днес в месец Авив.</span> <span class="verse"><a name="5">5</a>И когато ГОСПОД те въведе в земята на ханаанците, хетейците, аморейците, евейците и евусейците, за която се закле на бащите ти, че ще ти я даде -- земя, където текат мляко и мед -- тогава да извършваш тази служба в този месец.</span> <span class="verse"><a name="6">6</a>Седем дни да ядеш безквасен хляб и седмият ден да бъде празник на ГОСПОДА.</span> <span class="verse"><a name="7">7</a>Безквасен хляб да се яде през седемте дни; и да не се намери у теб квасен хляб, и да не се появи квас във всичките ти области.</span> <span class="verse"><a name="8">8</a>И в онзи ден ще обясниш на сина си, като кажеш: Това правя заради онова, което ми направи ГОСПОД, когато излязох от Египет.</span> <span class="verse"><a name="9">9</a>Това ще ти бъде за знак на ръката и за спомен между очите, за да бъде законът на ГОСПОДА в устата ти, защото със силна ръка те изведе ГОСПОД от Египет.</span> <span class="verse"><a name="10">10</a>И така, да пазиш тази наредба всяка година на времето й.</span> <span class="verse"><a name="11">11</a>А когато ГОСПОД те въведе в земята на ханаанците, както се закле на теб и на бащите ти, и ти я даде,</span> <span class="verse"><a name="12">12</a>тогава да отделиш за ГОСПОДА всяко, което отваря утроба, и всяко твое първородно от животно; мъжките да бъдат на ГОСПОДА.</span> <span class="verse"><a name="13">13</a>А всяко първородно от магаре да изкупиш с агне или яре, а ако не искаш да го изкупиш, тогава да му пречупиш врата. Ще изкупиш и всяко първородно на човек между синовете си.</span> <span class="verse"><a name="14">14</a>И после, като те запита синът ти и каже: Какво е това? -- да му кажеш: Със силна ръка ни изведе ГОСПОД от Египет, от дома на робството.</span> <span class="verse"><a name="15">15</a>И когато фараонът отказваше да ни пусне, ГОСПОД уби всяко първородно в египетската земя -- от първородно на човек до първородно на животно -- затова жертвам на ГОСПОДА всяко първородно, което е мъжко, а всеки първороден от синовете си изкупувам.</span> <span class="verse"><a name="16">16</a>Това ще бъде за знак на ръката ти и за превръзки над очите ти, защото със силна ръка ГОСПОД ни изведе от Египет.</span> <span class="verse"><a name="17">17</a>А когато фараонът пусна народа, Бог не го преведе през пътя за филистимската земя, въпреки че беше най-близко, защото Бог каза: Да не би да се разкае народът, като види битка, и да се върне в Египет.</span> <span class="verse"><a name="18">18</a>Затова Бог поведе народа по околен път през пустинята към Червено море. И израилевите синове излязоха от египетската земя строени.</span> <span class="verse"><a name="19">19</a>И Мойсей взе със себе си костите на Йосиф; защото той беше изрично заклел израилевите синове, като беше казал: Бог непременно ще ви посети. Тогава да изнесете оттук костите ми със себе си!</span> <span class="verse"><a name="20">20</a>И те тръгнаха от Сокхот и се разположиха на стан в Етам, към края на пустинята.</span> <span class="verse"><a name="21">21</a>И ГОСПОД вървеше пред тях -- денем в облачен стълб, за да ги води по пътя, а нощем в огнен стълб, за да им свети -- за да пътуват денем и нощем.</span> <span class="verse"><a name="22">22</a>Денем облачният стълб не се отдалечаваше отпред народа, а нощем -- огненият стълб.</span> </p></div</div></div></body></html>