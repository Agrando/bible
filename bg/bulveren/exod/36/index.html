<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 36</strong></div><p><span class="verse"><a name="1">1</a>И Веселеил, Елиав и всички мъже, които имаха мъдро сърце, в които ГОСПОД бе вложил мъдрост и разум, за да знаят да вършат всякаква работа за службата на светилището, направиха всичко, което ГОСПОД беше заповядал.</span> <span class="verse"><a name="2">2</a>И Мойсей повика Веселеил, Елиав и всеки мъж, който имаше мъдро сърце, в чието сърце ГОСПОД беше вложил мъдрост; всеки, когото сърцето му го подбуждаше да дойде на делото да го извърши.</span> <span class="verse"><a name="3">3</a>И те приеха от Мойсей целия възвишаем принос, който израилевите синове бяха принесли за делото на службата на светилището, за да го извършат. А те принасяха още доброволни приноси всяка сутрин.</span> <span class="verse"><a name="4">4</a>И всичките мъдри мъже, които работеха цялата работа за светилището, дойдоха, всеки от работата, която вършеше,</span> <span class="verse"><a name="5">5</a>и говориха на Мойсей, и казаха: Народът донася много повече, отколкото е достатъчно за работата, която ГОСПОД заповяда да се извърши.</span> <span class="verse"><a name="6">6</a>Тогава Мойсей заповяда и оповестиха в стана, като казаха: Никой мъж или жена да не работи вече за възвишаем принос за светилището! И народът престана и вече не принасяше.</span> <span class="verse"><a name="7">7</a>Защото материалът, който имаха, им беше достатъчно, за да извършат цялата работа, и даже повече.</span> <span class="verse"><a name="8">8</a>И всички мъже с мъдро сърце измежду онези, които работеха на делото, направиха скинията от десет завеси от препреден висон и от синьо, мораво и червено, и Веселеил ги направи с изкусно изработени херувими.</span> <span class="verse"><a name="9">9</a>Дължината на всяка завеса беше двадесет и осем лакътя, а ширината на всяка завеса -- четири лакътя; всичките завеси имаха една мярка.</span> <span class="verse"><a name="10">10</a>И съедини петте завеси една с друга и другите пет завеси съедини една с друга.</span> <span class="verse"><a name="11">11</a>И направи сини петлици по края на едната завеса, в краищата на съединението; така направи и по края на крайната завеса на второто съединение.</span> <span class="verse"><a name="12">12</a>Петдесет петлици направи на едната завеса и петдесет петлици направи по края на завесата, която беше във второто съединение; петлиците бяха една срещу друга.</span> <span class="verse"><a name="13">13</a>Направи и петдесет златни куки и съедини завесите една с друга с куките; така скинията стана едно цяло.</span> <span class="verse"><a name="14">14</a>После направи завеси от козина за покрив над скинията; единадесет такива завеси направи;</span> <span class="verse"><a name="15">15</a>дължината на всяка завеса беше тридесет лакътя, а ширината на всяка завеса -- четири лакътя; единадесетте завеси имаха една мярка.</span> <span class="verse"><a name="16">16</a>И съедини петте завеси отделно и шестте завеси отделно.</span> <span class="verse"><a name="17">17</a>И направи петдесет петлици по края на крайната завеса в съединението и петдесет петлици по края на завесата от второто съединение.</span> <span class="verse"><a name="18">18</a>Направи и петдесет бронзови куки, за да съедини покрива в едно цяло.</span> <span class="verse"><a name="19">19</a>И направи покривало за покрива от червенобоядисани овнешки кожи и отгоре му -- едно покривало от язовски кожи.</span> <span class="verse"><a name="20">20</a>И направи дъските за скинията от акациево дърво, които да стоят изправени.</span> <span class="verse"><a name="21">21</a>Дължината на всяка дъска беше десет лакътя, и ширината на всяка дъска -- лакът и половина.</span> <span class="verse"><a name="22">22</a>Всяка дъска имаше два шипа, един срещу друг; така направи за всичките дъски на скинията.</span> <span class="verse"><a name="23">23</a>И направи дъските за скинията: двадесет дъски за южната страна, към пладне;</span> <span class="verse"><a name="24">24</a>и под двадесетте дъски направи четиридесет сребърни подложки -- две подложки под една дъска за двата й шипа и две подложки под друга дъска за двата й шипа.</span> <span class="verse"><a name="25">25</a>И за втората страна на скинията, северната, направи двадесет дъски,</span> <span class="verse"><a name="26">26</a>и четиридесетте им сребърни подложки -- две подложки под една дъска и две подложки под друга дъска.</span> <span class="verse"><a name="27">27</a>А за задната страна на скинията, на запад, направи шест дъски.</span> <span class="verse"><a name="28">28</a>И направи две дъски за ъглите на скинията от задната страна.</span> <span class="verse"><a name="29">29</a>Те бяха съединени отдолу, а отгоре бяха свързани чрез една халка; така направи и за двете дъски на двата ъгъла.</span> <span class="verse"><a name="30">30</a>Така станаха осем дъски и сребърните им подложки -- шестнадесет подложки, по две подложки под всяка дъска.</span> <span class="verse"><a name="31">31</a>И направи греди от акациево дърво, пет за дъските от едната страна на скинията,</span> <span class="verse"><a name="32">32</a>пет греди за дъските от другата страна на скинията и пет греди за дъските от задната страна на скинията, на запад.</span> <span class="verse"><a name="33">33</a>И направи средната греда да преминава през средата на дъските от край до край.</span> <span class="verse"><a name="34">34</a>И обкова дъските със злато и халките им, през които се провират гредите, направи от злато, и обкова гредите със злато.</span> <span class="verse"><a name="35">35</a>И направи завесата от синьо, мораво, червено и препреден висон, направи я с изкусно изработени херувими.</span> <span class="verse"><a name="36">36</a>И направи за нея четири стълба от акациево дърво и ги обкова със злато. Куките им бяха златни и изля за тях четири сребърни подложки.</span> <span class="verse"><a name="37">37</a>Направи и завеса за входа на шатъра от синьо, мораво, червено и препреден висон, везана работа,</span> <span class="verse"><a name="38">38</a>и петте му стълба и куките им; и обкова върховете им и връзките им със злато, а петте им подложки бяха бронзови.</span> </p></div</div></div></body></html>