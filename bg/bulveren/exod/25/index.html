<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 25</strong></div><p><span class="verse"><a name="1">1</a>Тогава ГОСПОД говори на Мойсей и каза:</span> <span class="verse"><a name="2">2</a>Кажи на израилевите синове да Ми съберат принос; от всеки човек, който би дал на драго сърце, да приемете приноса за Мен.</span> <span class="verse"><a name="3">3</a>И ето какъв принос да приемете от тях: злато, сребро и бронз,</span> <span class="verse"><a name="4">4</a>синьо, мораво, червено, висон и козина,</span> <span class="verse"><a name="5">5</a>червено боядисани овнешки кожи и язовски кожи, акациево дърво,</span> <span class="verse"><a name="6">6</a>масло за светилника и аромати за маслото за помазване и за благоуханното кадене,</span> <span class="verse"><a name="7">7</a>оникси и камъни за поставяне на ефода и на нагръдника.</span> <span class="verse"><a name="8">8</a>И да Ми направят светилище, за да обитавам между тях.</span> <span class="verse"><a name="9">9</a>По всичко, което ти показвам -- образа на скинията и образа на всичките й принадлежности -- така да я направите.</span> <span class="verse"><a name="10">10</a>Да направят ковчег от акациево дърво, дълъг два лакътя и половина, широк лакът и половина и висок лакът и половина.</span> <span class="verse"><a name="11">11</a>Да го обковеш с чисто злато, отвън и отвътре да го обковеш; и да направиш отгоре около него златен венец.</span> <span class="verse"><a name="12">12</a>И да излееш за него четири златни халки, които да поставиш на четирите му долни ъгъла -- две халки на едната му страна и две халки на другата му страна.</span> <span class="verse"><a name="13">13</a>Да направиш и прътове от акациево дърво и да ги обковеш със злато,</span> <span class="verse"><a name="14">14</a>и да провреш прътовете през халките отстрани на ковчега, за да се носи ковчегът с тях.</span> <span class="verse"><a name="15">15</a>Прътовете да остават в халките на ковчега, да не се изваждат оттам.</span> <span class="verse"><a name="16">16</a>И да сложиш в ковчега свидетелството, което ще ти дам.</span> <span class="verse"><a name="17">17</a>Да направиш умилостивилище от чисто злато, два лакътя и половина дълго и лакът и половина широко.</span> <span class="verse"><a name="18">18</a>И да направиш два херувима от злато, изковани да ги направиш, на двата края на умилостивилището.</span> <span class="verse"><a name="19">19</a>Да направиш един херувим на единия край и един херувим на другия край; херувимите да направите част от самото умилостивилище на двата му края.</span> <span class="verse"><a name="20">20</a>И херувимите да бъдат с разперени отгоре криле и да покриват с крилете си умилостивилището; и лицата им да са едно срещу друго, към умилостивилището да бъдат обърнати лицата на херувимите.</span> <span class="verse"><a name="21">21</a>Да положиш умилостивилището върху ковчега, а в ковчега да сложиш свидетелството, което ще ти дам.</span> <span class="verse"><a name="22">22</a>Там ще се срещам с теб; и отгоре на умилостивилището измежду двата херувима, които са върху ковчега на свидетелството, ще говоря с теб за всичко, което ще ти заповядам за израилевите синове.</span> <span class="verse"><a name="23">23</a>Да направиш маса от акациево дърво, два лакътя дълга, един лакът широка и лакът и половина висока.</span> <span class="verse"><a name="24">24</a>Да я обковеш с чисто злато и да й направиш златен венец наоколо.</span> <span class="verse"><a name="25">25</a>Да й направиш и перваз наоколо, една длан широк, и да направиш златен венец около перваза й.</span> <span class="verse"><a name="26">26</a>Да й направиш и четири златни халки и да поставиш халките на четирите й ъгъла, които са при четирите й крака.</span> <span class="verse"><a name="27">27</a>При перваза трябва да има халки, за да се провират прътовете, за да се носи масата.</span> <span class="verse"><a name="28">28</a>Прътовете да направиш от акациево дърво и да ги обковеш със злато, и да се носи масата с тях.</span> <span class="verse"><a name="29">29</a>И да направиш блюдата й, тамянниците й, поливалниците й и тасовете й, за да се изливат от тях възлиянията; от чисто злато да ги направиш.</span> <span class="verse"><a name="30">30</a>И на масата постоянно да слагаш присъствени хлябове пред Мен.</span> <span class="verse"><a name="31">31</a>Да направиш и светилника от чисто злато, изкован да направиш светилника; стъблото му, клоновете му, чашките му, топчиците му и цветята му да са част от самия него.</span> <span class="verse"><a name="32">32</a>От страните му да излизат шест клона -- три клона на светилника от едната му страна и три клона на светилника от другата му страна.</span> <span class="verse"><a name="33">33</a>На единия к��он да има три чашки, като бадемов цвят, една топчица и едно цвете; и на другия клон три чашки като бадемов цвят, една топчица и едно цвете; така да има и на шестте клона, които излизат от светилника.</span> <span class="verse"><a name="34">34</a>И на стъблото на светилника да има четири чашки като бадемов цвят с топчиците им и цветята им.</span> <span class="verse"><a name="35">35</a>И на шестте клона, които излизат от светилника, да има под първите два клона една топчица, част от самия него, и под вторите два клона една топчица, част от самия него, и под третите два клона една топчица, част от самия него.</span> <span class="verse"><a name="36">36</a>Топчиците им и клоновете им да са част от самия него; светилникът да бъде цял изкован от чисто злато.</span> <span class="verse"><a name="37">37</a>И да му направиш седем светила; и да палят светилата му, за да светят пред него.</span> <span class="verse"><a name="38">38</a>Щипците му и пепелниците му да бъдат от чисто злато.</span> <span class="verse"><a name="39">39</a>От един талант чисто злато да се направи той и всички тези принадлежности.</span> <span class="verse"><a name="40">40</a>Внимавай да ги направиш по образеца им, който ти беше показан на планината.</span> </p></div</div></div></body></html>