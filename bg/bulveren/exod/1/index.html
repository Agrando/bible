<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 1</strong></div><p><span class="verse"><a name="1">1</a>И ето имената на синовете на Израил, които дойдоха в Египет заедно с Яков; всеки дойде с челядта си:</span> <span class="verse"><a name="2">2</a>Рувим, Симеон, Леви и Юда,</span> <span class="verse"><a name="3">3</a>Исахар, Завулон и Вениамин,</span> <span class="verse"><a name="4">4</a>Дан и Нефталим, Гад и Асир.</span> <span class="verse"><a name="5">5</a>Всичките души, които излязоха от семенниците на Яков, бяха седемдесет души; а Йосиф беше вече в Египет.</span> <span class="verse"><a name="6">6</a>И Йосиф умря, и всичките му братя, и цялото онова поколение.</span> <span class="verse"><a name="7">7</a>А синовете на Израил бяха плодовити и се умножиха, увеличиха се и твърде много се засилиха, и земята се напълни с тях.</span> <span class="verse"><a name="8">8</a>Тогава над Египет се възцари нов цар, който не познаваше Йосиф.</span> <span class="verse"><a name="9">9</a>И той каза на народа си: Ето, народът на израилевите синове е по-многоброен и по-силен от нас.</span> <span class="verse"><a name="10">10</a>Елате, да действаме разсъдливо срещу тях, за да не се умножават, да не би в случай на война да се съединят и те с враговете ни, да воюват против нас и да си отидат от земята.</span> <span class="verse"><a name="11">11</a>Затова поставиха над тях надзиратели, които да ги потискат с тежък труд; и те съградиха на фараона градове за житници -- Питом и Рамесий.</span> <span class="verse"><a name="12">12</a>Но колкото повече ги потискаха, толкова повече те се умножаваха и се разширяваха, така че египтяните се страхуваха от израилевите синове.</span> <span class="verse"><a name="13">13</a>Затова египтяните жестоко караха израилевите синове да работят,</span> <span class="verse"><a name="14">14</a>вгорчаваха живота им с тежък труд, да правят кал и кирпичи и да вършат всякаква полска работа; всичките работи, с които ги караха да работят, бяха твърде тежки.</span> <span class="verse"><a name="15">15</a>И египетският цар говори на еврейските акушерки, от които едната се наричаше Шифра, а другата Фуа, и им каза:</span> <span class="verse"><a name="16">16</a>Когато акуширате на еврейките и видите, че раждат, ако родят син, го убивайте, а ако родят дъщеря, тогава нека живее.</span> <span class="verse"><a name="17">17</a>Но акушерките се бояха от Бога и не правеха каквото им беше казал египетският цар, а оставяха живи момченцата.</span> <span class="verse"><a name="18">18</a>Тогава египетският цар повика акушерките и им каза: Защо направихте това и оставяте живи момченцата?</span> <span class="verse"><a name="19">19</a>А акушерките казаха на фараона: Понеже еврейките не са като египтянките; защото са здрави и раждат преди акушерките да дойдат при тях.</span> <span class="verse"><a name="20">20</a>Затова Бог правеше добро на акушерките. А народът се умножаваше и твърде много се засилваше.</span> <span class="verse"><a name="21">21</a>И понеже акушерките се бояха от Бога, Той им направи домове.</span> <span class="verse"><a name="22">22</a>Тогава фараонът поръча на целия си народ, като каза: Всеки син, който се роди на евреите, го хвърляйте в реката, а всяка дъщеря оставяйте жива!</span> </p></div</div></div></body></html>