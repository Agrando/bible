<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 34</strong></div><p><span class="verse"><a name="1">1</a>И ГОСПОД каза на Мойсей: Изсечи си две каменни плочи като първите и ще напиша на тези плочи думите, които бяха на първите плочи, които ти строши.</span> <span class="verse"><a name="2">2</a>Бъди готов за сутринта и на сутринта се качи на Синайската планина и застани пред Мен там, на върха на планината.</span> <span class="verse"><a name="3">3</a>Но никой да не идва с теб и никой да не се яви по цялата планина, и овцете и говедата да не пасат пред тази планина.</span> <span class="verse"><a name="4">4</a>И Мойсей изсече две каменни плочи като първите и на сутринта стана рано, изкачи се на Синайската планина, както му заповяда ГОСПОД, и взе в ръката си двете каменни плочи.</span> <span class="verse"><a name="5">5</a>И ГОСПОД слезе в облака, застана там до него и провъзгласи Името ГОСПОД.</span> <span class="verse"><a name="6">6</a>ГОСПОД мина пред него и провъзгласи: ГОСПОД, ГОСПОД, Бог състрадателен и милостив, дълготърпелив и многомилостив, и истинен,</span> <span class="verse"><a name="7">7</a>който пази милост за хиляди поколения, прощава беззаконие, престъпление и грях, но никак не оставя ненаказан виновния, въздава беззаконието на бащите върху децата и върху внуците им до третото и до четвъртото поколение.</span> <span class="verse"><a name="8">8</a>Тогава Мойсей бързо се наведе до земята и се поклони,</span> <span class="verse"><a name="9">9</a>и каза: Господи, ако съм намерил сега Твоето благоволение, моля Те, нека дойде Господ между нас, защото това е коравовратен народ, прости беззаконието ни и греха ни, и ни вземи за Своя собственост.</span> <span class="verse"><a name="10">10</a>И ГОСПОД му каза: Ето, Аз правя завет. Пред целия твой народ ще извърша чудеса, каквито не са ставали по цялата земя в нито един народ. И целият народ, между който си ти, ще види ГОСПОДНОТО дело, защото е страшно това, което Аз ще сторя с теб.</span> <span class="verse"><a name="11">11</a>Опази това, което ти заповядвам днес. Ето Аз изгонвам пред теб аморейците, ханаанците, хетейците, ферезейците, евейците и евусейците.</span> <span class="verse"><a name="12">12</a>Внимавай да не направиш договор с жителите на земята, където отиваш, да не би да стане примка сред теб.</span> <span class="verse"><a name="13">13</a>А да събориш жертвениците им, да строшиш стълбовете им и да изсечеш ашерите им,</span> <span class="verse"><a name="14">14</a>защото ти не бива да се покланяш на друг бог, понеже ГОСПОД, чието Име е Ревнив, е ревнив Бог.</span> <span class="verse"><a name="15">15</a>Да не направиш договор с жителите на земята, защото, когато те блудстват след боговете си и жертват на боговете си, ще те поканят и ще ядеш от жертвите им,</span> <span class="verse"><a name="16">16</a>и ще вземеш от дъщерите им за синовете си, и техните дъщери, като блудстват след боговете си, ще направят и твоите синове да блудстват след боговете им.</span> <span class="verse"><a name="17">17</a>Да не си направиш изляни богове.</span> <span class="verse"><a name="18">18</a>Да пазиш празника на безквасните. Седем дни да ядеш безквасен хляб, както съм ти заповядал, на определеното време в месец Авив, защото в месец Авив ти излезе от Египет.</span> <span class="verse"><a name="19">19</a>Всяко, което отваря утроба, е Мое и всяко мъжко първородно между добитъка ти, говедо или овца.</span> <span class="verse"><a name="20">20</a>А първородното на магарето да откупиш с агне, и ако го не откупиш, тогава да му пречупиш врата. И всичките първородни на синовете си да откупуваш. И никой да не се яви пред Мен с празни ръце.</span> <span class="verse"><a name="21">21</a>Шест дни да работиш, а в седмия ден да си почиваш; даже и във време на сеитба и на жетва да си почиваш.</span> <span class="verse"><a name="22">22</a>И да пазиш празника на седмиците -- на първите плодове на жетвата на житото -- и празника на беритбата в края на годината.</span> <span class="verse"><a name="23">23</a>Три пъти през годината всичките твои от мъжки пол да се явяват пред ГОСПОДА Бога, Израилевия Бог.</span> <span class="verse"><a name="24">24</a>Защото ще изгоня пред теб народи и ще разширя границите ти; и никой няма да пожелае земята ти, когато отиваш да се явиш пред ГОСПОДА, твоя Бог, три пъти през годината.</span> <span class="verse"><a name="25">25</a>Да не принасяш кръвта на жертвата Ми с квасни хлябове; и жертвата на празника на пасхата да не остане до сутринта.</span> <span class="verse"><a name="26">26</a>Най-първите плодове на земята си да принесеш в дома на ГОСПОДА, твоя Бог. Да не свариш яре в млякото на майка му.</span> <span class="verse"><a name="27">27</a>И ГОСПОД каза на Мойсей: Напиши си тези думи, защото според тези думи Аз направих завет с теб и с Израил.</span> <span class="verse"><a name="28">28</a>И Мойсей стоя там с ГОСПОДА четиридесет дни и четиридесет нощи, без да яде хляб и да пие вода. И ГОСПОД написа на плочите думите на завета, десетте заповеди.</span> <span class="verse"><a name="29">29</a>И когато Мойсей слизаше от Синайската планина и държеше двете плочи на свидетелството в ръката си, при слизането си от планината Мойсей не знаеше, че кожата на лицето му блестеше, понеже Бог беше говорил с него.</span> <span class="verse"><a name="30">30</a>Но Аарон и всичките израилеви синове видяха Мойсей, и ето, кожата на лицето му блестеше; и се бояха да се приближат при него.</span> <span class="verse"><a name="31">31</a>Затова Мойсей ги повика и тогава Аарон и всичките началници на обществото се върнаха при него и Мойсей говори с тях.</span> <span class="verse"><a name="32">32</a>След това се приближиха и всичките израилеви синове и той им заповяда всичко, което ГОСПОД му беше говорил на Синайската планина.</span> <span class="verse"><a name="33">33</a>И Мойсей свърши да говори с тях и сложи на лицето си покривало.</span> <span class="verse"><a name="34">34</a>И когато влизаше пред ГОСПОДА да говори с него, Мойсей вдигаше покривалото, докато излезе. После излизаше и говореше на израилевите синове онова, което му беше заповядано.</span> <span class="verse"><a name="35">35</a>И израилевите синове виждаха лицето на Мойсей, че кожата на лицето на Мойсей блестеше, а Мойсей пак слагаше покривалото на лицето си, докато влезе да говори с ГОСПОДА.</span> </p></div</div></div></body></html>