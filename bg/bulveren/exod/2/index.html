<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 2</strong></div><p><span class="verse"><a name="1">1</a>В това време един човек от левиевия дом отиде и взе една от левиевите дъщери.</span> <span class="verse"><a name="2">2</a>И жената забременя и роди син; и като видя, че беше красив, го кри три месеца.</span> <span class="verse"><a name="3">3</a>Но понеже не можеше вече да го крие, тя му взе рогозено кошче, намаза го със смола и катран, сложи детето в него и го положи в тръстиката при брега на реката.</span> <span class="verse"><a name="4">4</a>А сестра му стоеше отдалеч, за да види какво ще се случи с него.</span> <span class="verse"><a name="5">5</a>И дъщерята на фараона слезе да се изкъпе в реката, а слугините й ходеха по брега на реката; и когато съгледа кошчето в тръстиката, тя прати слугинята си да го донесе.</span> <span class="verse"><a name="6">6</a>Като го отвори, видя детето, и ето, момченцето плачеше. И тя го съжали и каза: От децата на евреите е това.</span> <span class="verse"><a name="7">7</a>Тогава сестра му каза на дъщерята на фараона: Да отида ли да ти повикам кърмачка от еврейките, за да ти кърми детето?</span> <span class="verse"><a name="8">8</a>И дъщерята на фараона й каза: Иди. И момичето отиде и повика майката на детето.</span> <span class="verse"><a name="9">9</a>И дъщерята на фараона й каза: Вземи това дете и ми го откърми, и аз ще ти дам заплатата ти. И жената взе детето и го кърмеше.</span> <span class="verse"><a name="10">10</a>А когато детето порасна, тя го донесе на дъщерята на фараона, и то стана неин син. И го нарече Мойсей, като каза: Понеже го извлякох от водата.</span> <span class="verse"><a name="11">11</a>А в онези дни, когато Мойсей порасна, излезе при братята си и гледаше тежкия им труд. И видя един египтянин, че биеше един евреин, един от братята му,</span> <span class="verse"><a name="12">12</a>и като се огледа насам-натам и видя, че няма никой, уби египтянина и го скри в пясъка.</span> <span class="verse"><a name="13">13</a>Излезе и на другия ден, и ето, двама евреи се караха. И той каза на виновния: Защо биеш ближния си?</span> <span class="verse"><a name="14">14</a>А той каза: Кой те постави началник и съдия над нас? Искаш да ме убиеш ли, както уби египтянина? Тогава Мойсей се уплаши и си каза: Явно е, че това нещо стана известно.</span> <span class="verse"><a name="15">15</a>И фараонът чу това и търсеше случай да убие Мойсей. А Мойсей избяга от лицето на фараона и се засели в мадиамската земя. И седеше до един кладенец.</span> <span class="verse"><a name="16">16</a>А мадиамският свещеник имаше седем дъщери, които дойдоха и наляха вода и напълниха коритата, за да напоят стадото на баща си.</span> <span class="verse"><a name="17">17</a>Но овчарите дойдоха и ги изпъдиха, а Мойсей стана и им помогна, и напои стадото им.</span> <span class="verse"><a name="18">18</a>И като дойдоха при баща си Рагуил, той им каза: Как дойдохте днес толкова рано?</span> <span class="verse"><a name="19">19</a>А те казаха: Един египтянин ни избави от ръцете на овчарите, при това и вода ни наля и напои стадото.</span> <span class="verse"><a name="20">20</a>И той каза на дъщерите си: А къде е той? Защо оставихте човека? Повикайте го да яде хляб.</span> <span class="verse"><a name="21">21</a>И Мойсей склони да живее при човека. И той даде на Мойсей дъщеря си Сепфора за жена.</span> <span class="verse"><a name="22">22</a>И тя роди син, и той го нарече Гирсом, защото казваше: Пришълец станах в чужда земя.</span> <span class="verse"><a name="23">23</a>След дълго време египетският цар умря. А израилевите синове стенеха под робството и извикаха, и викът им от робството стигна до Бога.</span> <span class="verse"><a name="24">24</a>Бог чу стенанията им, и Бог си спомни Своя завет с Авраам, с Исаак и с Яков.</span> <span class="verse"><a name="25">25</a>И Бог погледна на израилевите синове и Бог се загрижи за тях.</span> </p></div</div></div></body></html>