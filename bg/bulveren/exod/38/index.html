<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 38</strong></div><p><span class="verse"><a name="1">1</a>И направи олтара за всеизгаряне от акациево дърво, пет лакътя беше дължината му и пет лакътя беше ширината му, четвъртит, и три лакътя беше височината му.</span> <span class="verse"><a name="2">2</a>И на четирите му ъгъла направи роговете му, роговете му бяха част от самия него; и го обкова с бронз.</span> <span class="verse"><a name="3">3</a>Направи и всичките принадлежности за олтара -- котлите, лопатите, тасовете, вилиците и въглениците; всичките му принадлежности направи от бронз.</span> <span class="verse"><a name="4">4</a>И направи за олтара бронзова решетка във вид на мрежа, под полицата, която е около олтара отдолу, така че да стигне до средата му.</span> <span class="verse"><a name="5">5</a>Изля и четири халки за четирите края на бронзовата решетка, през които да се провират прътовете.</span> <span class="verse"><a name="6">6</a>Прътовете направи от акациево дърво и ги обкова с бронз.</span> <span class="verse"><a name="7">7</a>И провря прътовете през халките от страните на олтара, за да се носи с тях. Направи олтара кух, от дъски.</span> <span class="verse"><a name="8">8</a>Направи умивалника от бронз и подложката му от бронз, от огледалата на събиращите се жени, които се събираха при вратата на шатъра за срещане.</span> <span class="verse"><a name="9">9</a>И направи двора: за южната страна, към пладне, завесите на двора от препреден висон, сто лакътя,</span> <span class="verse"><a name="10">10</a>двадесетте им стълба и двадесетте им бронзови подложки, и куките на стълбовете, и връзките им от сребро.</span> <span class="verse"><a name="11">11</a>И за северната страна: сто лакътя завеси, двадесетте им стълба и двадесетте им бронзови подложки, и куките на стълбовете, и връзките им от сребро.</span> <span class="verse"><a name="12">12</a>И за западната страна: петдесет лакътя завеси, десетте им стълба и десетте им подложки, и куките на стълбовете, и връзките им от сребро.</span> <span class="verse"><a name="13">13</a>И за източната страна, към изгрев: петдесет лакътя завеси:</span> <span class="verse"><a name="14">14</a>Петнадесет лакътя завеси от едната страна на входа, трите им стълба и трите им подложки;</span> <span class="verse"><a name="15">15</a>също и за другата страна -- от едната и от другата страна на входа на двора бяха петнадесет лакътя завеси, трите им стълба и трите им подложки.</span> <span class="verse"><a name="16">16</a>Всичките завеси около двора бяха от препреден висон.</span> <span class="verse"><a name="17">17</a>Подложките за стълбовете бяха бронзови, куките на стълбовете и връзките им -- сребърни, и върховете им -- обковани със сребро; и всичките стълбове на двора бяха свързани със сребърни връзки.</span> <span class="verse"><a name="18">18</a>Завесата за входа на двора беше везана изработка от синьо, мораво, червено и препреден висон и дължината й беше двадесет лакътя, а височината -- пет лакътя, според ширината на един плат, както завесите на двора.</span> <span class="verse"><a name="19">19</a>И стълбовете им бяха четири и бронзовите им подложки -- четири, куките им -- сребърни, върховете им -- обковани със сребро и връзките им -- сребърни.</span> <span class="verse"><a name="20">20</a>Всичките колове на скинията и на двора наоколо бяха бронзови.</span> <span class="verse"><a name="21">21</a>Тези са изброените вещи за скинията, скинията на свидетелството, както, според заповедта на Мойсей, се изброиха чрез Итамар, сина на свещеника Аарон, за служенето на левитите.</span> <span class="verse"><a name="22">22</a>Веселеил синът на Урий, син на Ор, от юдовото племе, направи всичко, което ГОСПОД заповяда на Мойсей.</span> <span class="verse"><a name="23">23</a>И с него беше Елиав, син на Ахисамах, от дановото племе, резбар и изкусен майстор, и везач на синьо, на мораво, на червено и на висон.</span> <span class="verse"><a name="24">24</a>Всичкото злато, което се употреби за изработването на цялата работа на светилището, златото на движимия принос, беше двадесет и девет таланта и седемстотин и тридесет сикъла, според сикъла на светилището.</span> <span class="verse"><a name="25">25</a>И среброто от данъка наложен върху преброените от обществото беше сто таланта и хиляда седемстотин седемдесет и пет сикъла, според сикъла на светилището --</span> <span class="verse"><a name="26">26</a>по един веках на глава -- половин сикъл, според сикъла на светилището -- за всеки, който се е причислил към преброените, всички на възраст от двадесет години и нагоре, за шестстотин и три хиляди петстотин и петдесет души.</span> <span class="verse"><a name="27">27</a>От стоте таланта сребро се изляха подложките на светилището и подложките на стълбовете на завесата -- сто подложки от сто таланта, един талант за една подложка.</span> <span class="verse"><a name="28">28</a>А от хиляда седемстотин седемдесет и петте сикъла направи куките за стълбовете, обкова върховете им и им направи връзки.</span> <span class="verse"><a name="29">29</a>А бронзът на движимия принос беше седемдесет таланта и две хиляди и четиристотин сикъла.</span> <span class="verse"><a name="30">30</a>От нея направи подложките за входа на шатъра за срещане, бронзовия олтар, бронзовата му решетка и всичките принадлежности на олтара,</span> <span class="verse"><a name="31">31</a>подложките за стълбовете около двора и подложките за входа на двора, всичките колове на скинията и всичките колове за двора наоколо.</span> </p></div</div></div></body></html>