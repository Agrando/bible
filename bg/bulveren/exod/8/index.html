<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 8</strong></div><p><span class="verse"><a name="1">1</a>Тогава ГОСПОД каза на Мойсей: Влез при фараона и му кажи: Така казва ГОСПОД: Пусни народа Ми, за да Ми послужи!</span> <span class="verse"><a name="2">2</a>Но ако откажеш да го пуснеш, ето, Аз ще ударя всичките ти области с жаби.</span> <span class="verse"><a name="3">3</a>Реката ще гъмжи от жаби, които ще излизат и ще наскачат в къщата ти, в спалнята ти, по леглото ти, в къщите на слугите ти, върху народа ти, в пещите ти и по нощвите ти.</span> <span class="verse"><a name="4">4</a>Върху теб, върху народа ти и върху всичките ти слуги ще наскачат жабите.</span> <span class="verse"><a name="5">5</a>И ГОСПОД каза на Мойсей: Кажи на Аарон: Простри ръката си с жезъла си над реките, над каналите и над езерата и направи да излязат жаби по египетската земя.</span> <span class="verse"><a name="6">6</a>И Аарон простря ръката си над египетските води и жабите излязоха и покриха египетската земя.</span> <span class="verse"><a name="7">7</a>Но и магьосниците направиха същото със заклинанията си и направиха да излязат жаби по египетската земя.</span> <span class="verse"><a name="8">8</a>Тогава фараонът повика Мойсей и Аарон и каза: Помолете се на ГОСПОДА да махне жабите от мен и от народа ми и ще пусна народа, за да пожертва на ГОСПОДА.</span> <span class="verse"><a name="9">9</a>А Мойсей каза на фараона: Определи ми кога да се помоля за теб, за слугите ти и за народа ти, за да изтреби жабите от теб и от къщите ти и да останат само в реката.</span> <span class="verse"><a name="10">10</a>И фараонът каза: Утре. А той рече: Ще бъде според думата ти, за да познаеш, че няма никой подобен на ГОСПОДА, нашия Бог.</span> <span class="verse"><a name="11">11</a>Жабите ще се махнат от теб, от къщите ти, от слугите ти и от народа ти; само в реката ще останат.</span> <span class="verse"><a name="12">12</a>И Мойсей и Аарон излязоха от фараона. И Мойсей извика към ГОСПОДА за жабите, които беше пратил върху фараона.</span> <span class="verse"><a name="13">13</a>И ГОСПОД направи според думата на Мойсей и жабите измряха от къщите, от дворовете и от нивите.</span> <span class="verse"><a name="14">14</a>И ги събираха на купчини, и земята се усмърдя.</span> <span class="verse"><a name="15">15</a>А когато фараонът видя, че дойде облекчение, закорави сърцето си и не ги послуша, както ГОСПОД беше говорил.</span> <span class="verse"><a name="16">16</a>След това ГОСПОД каза на Мойсей: Кажи на Аарон: Простри жезъла си и удари земната пръст, за да се превърне на въшки в цялата египетска земя.</span> <span class="verse"><a name="17">17</a>И направиха така. Аарон простря ръката си с жезъла си и удари земната пръст, и въшки се явиха по хората и по животните; цялата пръст по земята стана на въшки по цялата египетска земя.</span> <span class="verse"><a name="18">18</a>И магьосниците работеха да направят същото със заклинанията си, за да произведат въшки, но не можаха; а въшките бяха по хората и по животните.</span> <span class="verse"><a name="19">19</a>Тогава магьосниците казаха на фараона: Божи пръст е това. Но сърцето на фараона се закорави и той не ги послуша, както ГОСПОД беше говорил.</span> <span class="verse"><a name="20">20</a>После ГОСПОД каза на Мойсей: Стани утре рано и застани пред фараона -- ето, той излиза при водата -- и му кажи: Така казва ГОСПОД: Пусни народа Ми, за да Ми послужи!</span> <span class="verse"><a name="21">21</a>Защото, ако не пуснеш народа Ми, ето, ще изпратя рояци мухи върху теб, върху слугите ти, върху народа ти и в къщите ти; и къщите на египтяните и земята, на която живеят, ще се напълнят с рояци мухи.</span> <span class="verse"><a name="22">22</a>Но в онзи ден Аз ще отделя гесенската земя, в която живее Моят народ, така че там да няма рояци мухи, за да познаеш, че Аз, ГОСПОД, съм сред земята.</span> <span class="verse"><a name="23">23</a>Аз ще поставя преграда между Моя народ и твоя народ; това знамение ще стане утре.</span> <span class="verse"><a name="24">24</a>И ГОСПОД направи така; множества рояци мухи навлязоха в къщата на фараона и в къщите на слугите му и в цялата египетска земя; земята беше повредена от рояците мухи.</span> <span class="verse"><a name="25">25</a>Тогава фараонът повика Мойсей и Аарон и каза: Идете, принесете жертва на вашия Бог в земята.</span> <span class="verse"><a name="26">26</a>Но Мойсей каза: Не е прилично да направим така, защото ние ще жертваме на ГОСПОДА, нашия Бог, онова, което е гнусота за египтяните. Ето, ако жертваме пред очите на египтяните онова, което е гнусота за тях, няма ли да ни избият с камъни?</span> <span class="verse"><a name="27">27</a>Ще отидем на тридневен път в пустинята и ще жертваме на ГОСПОДА нашия Бог, както Той ни е говорил.</span> <span class="verse"><a name="28">28</a>Тогава фараонът каза: Ще ви пусна да пожертвате на ГОСПОДА, вашия Бог, в пустинята, само да не отидете много далеч! Помолете се за мен.</span> <span class="verse"><a name="29">29</a>И Мойсей каза: Ето, аз излизам отпред теб, и ще се помоля на ГОСПОДА да се махнат утре рояците мухи от фараона, от слугите му и от народа му. Но нека фараонът не ни лъже още веднъж и да не пуска народа да пожертва на ГОСПОДА.</span> <span class="verse"><a name="30">30</a>И Мойсей излезе отпред фараона и се помоли на ГОСПОДА.</span> <span class="verse"><a name="31">31</a>И ГОСПОД направи според думата на Мойсей и махна рояците мухи от фараона, от слугите му и от народа му; не остана нито една.</span> <span class="verse"><a name="32">32</a>Но фараонът и този път закорави сърцето си и не пусна народа.</span> </p></div</div></div></body></html>