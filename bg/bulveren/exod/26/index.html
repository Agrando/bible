<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 26</strong></div><p><span class="verse"><a name="1">1</a>При това да направиш скинията от десет завеси от препреден висон и от синьо, мораво и червено; с изкусно извезани херувими да ги направиш.</span> <span class="verse"><a name="2">2</a>Дължината на всяка завеса да бъде двадесет и осем лакътя и широчината на всяка завеса -- четири лакътя; всичките завеси да имат една мярка.</span> <span class="verse"><a name="3">3</a>Пет завеси да бъдат съединени една с друга и другите пет завеси да бъдат съединени една с друга.</span> <span class="verse"><a name="4">4</a>И да направиш сини петлици по края на едната завеса, по краищата на едното съединение; така да направиш и по края на крайната завеса на второто съединение.</span> <span class="verse"><a name="5">5</a>Да направиш петдесет петлици на едната завеса и петдесет петлици да направиш по края на завесата, която е във второто съединение; петлиците да са един срещу друг.</span> <span class="verse"><a name="6">6</a>Да направиш и петдесет златни куки и с куките да съединиш завесите една за друга, така че скинията да стане едно цяло.</span> <span class="verse"><a name="7">7</a>Да направиш завеси от козина за покрив над скинията; единадесет такива завеси да направиш.</span> <span class="verse"><a name="8">8</a>Дължината на всяка завеса да бъде тридесет лакътя и широчината на всяка завеса -- четири лакътя; единадесетте завеси да имат една мярка.</span> <span class="verse"><a name="9">9</a>И да съединиш петте завеси отделно и шестте завеси отделно, а шестата завеса от предната страна на шатъра да прегънеш на две.</span> <span class="verse"><a name="10">10</a>И да направиш петдесет петлици по края на едната завеса, по краищата на едното съединение, и петдесет петлици по края на крайната завеса на второто съединение.</span> <span class="verse"><a name="11">11</a>И да направиш петдесет бронзови куки и да вкараш куките в петлиците, и така да съединиш покрива, за да стане едно цяло.</span> <span class="verse"><a name="12">12</a>И онази част, която остава повече от завесите на покрива, половината завеса, която остава, нека виси над задната страна на скинията.</span> <span class="verse"><a name="13">13</a>И един лакът от едната страна и един лакът от другата страна от онова, което остава повече от дължината на завесите на покрива, да виси по страните на шатъра от едната и от другата страна, за да го покрива.</span> <span class="verse"><a name="14">14</a>Да направиш и покривало за покрива от червено боядисани овнешки кожи и отгоре му едно покривало от язовски кожи.</span> <span class="verse"><a name="15">15</a>Да направиш за скинията дъски от акациево дърво, които да стоят изправени.</span> <span class="verse"><a name="16">16</a>Десет лакътя да бъде дължината на всяка дъска и лакът и половина -- ширината на всяка дъска.</span> <span class="verse"><a name="17">17</a>Във всяка дъска да има два шипа един срещу друг; и така да направиш на всички дъски на скинията.</span> <span class="verse"><a name="18">18</a>И дъските на скинията да направиш двадесет дъски за южната страна, към пладне;</span> <span class="verse"><a name="19">19</a>и под двадесетте дъски да поставиш четиридесет сребърни подложки -- две подложки под една дъска за двата й шипа и две подложки под друга дъска за двата й шипа.</span> <span class="verse"><a name="20">20</a>И за другата страна на скинията, северната страна, да направиш двадесет дъски;</span> <span class="verse"><a name="21">21</a>и четиридесетте им сребърни подложки -- две подложки под една дъска и две подложки под друга дъска.</span> <span class="verse"><a name="22">22</a>А за задната страна на скинията, на запад, да направиш шест дъски,</span> <span class="verse"><a name="23">23</a>и две дъски да направиш за ъглите на скинията от задната страна;</span> <span class="verse"><a name="24">24</a>да са съединени отдолу, а отгоре да са свързани с една халка; така да бъде за двете дъски, те нека бъдат за двата ъгъла.</span> <span class="verse"><a name="25">25</a>Така да бъдат осем дъски и сребърните им подложки -- шестнадесет подложки, две подложки под една дъска и две подложки под друга дъска.</span> <span class="verse"><a name="26">26</a>И да направиш греди от акациево дърво, пет за дъските от едната страна на скинията,</span> <span class="verse"><a name="27">27</a>пет греди за дъските от другата страна на скинията и пет греди за дъските от задната страна на скинията, към запад.</span> <span class="verse"><a name="28">28</a>И средната греда, която е в средата на дъските, да преминава от край до край.</span> <span class="verse"><a name="29">29</a>Дъските да обковеш със злато и халките им да направиш от злато, за да се поставят в тях гредите; да обковеш и гредите със злато.</span> <span class="verse"><a name="30">30</a>Да издигнеш скинията според образеца й, който ти беше показан на планината.</span> <span class="verse"><a name="31">31</a>И да направиш завеса от синьо, мораво, червено и препреден висон; изкусно изработена да я направиш, с херувими.</span> <span class="verse"><a name="32">32</a>И да я окачиш със златни куки на четири обковани със злато стълба от акациево дърво, които да стоят на четири сребърни подложки.</span> <span class="verse"><a name="33">33</a>Под куките да окачиш завесата и да внесеш там, отвътре завесата, ковчега на свидетелството, така че завесата да ви отделя святото място от пресвятото.</span> <span class="verse"><a name="34">34</a>И да положиш умилостивилището върху ковчега на свидетелството в пресвятото място.</span> <span class="verse"><a name="35">35</a>А масата да положиш отвън завесата и светилника -- срещу масата към южната страна на скинията; а масата да положиш към северната страна.</span> <span class="verse"><a name="36">36</a>И да направиш за вход на шатъра завеса, везана работа от синьо, мораво, червено и препреден висон.</span> <span class="verse"><a name="37">37</a>И за завесата да направиш пет стълба от акациево дърво, които да обковеш със злато; куките им да бъдат златни. И да излееш за тях пет бронзови подложки.</span> </p></div</div></div></body></html>