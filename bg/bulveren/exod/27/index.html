<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 27</strong></div><p><span class="verse"><a name="1">1</a>Да направиш олтара от акациево дърво, пет лакътя дълъг и пет лакътя широк; олтарът да бъде четвъртит и височината му да бъде три лакътя.</span> <span class="verse"><a name="2">2</a>На четирите му ъгъла да направиш роговете му, роговете да бъдат част от самия него; и да го обковеш с бронз.</span> <span class="verse"><a name="3">3</a>Да направиш и котлите му за изнасяне на пепелта и лопатите му, тасовете му, вилиците му и въглениците му; всичките му съдове да направиш от бронз.</span> <span class="verse"><a name="4">4</a>И да му направиш бронзова решетка във вид на мрежа и на четирите ъгъла на мрежата да направиш четири бронзови халки.</span> <span class="verse"><a name="5">5</a>И да я положиш под полицата, която е около олтара отдолу, така че мрежата да стигне до средата на олтара.</span> <span class="verse"><a name="6">6</a>Да направиш и прътове за олтара, прътове от акациево дърво, които да обковеш с бронз.</span> <span class="verse"><a name="7">7</a>Прътовете да се проврат през халките и прътовете да бъдат от двете страни на олтара, за да се носи с тях.</span> <span class="verse"><a name="8">8</a>Да направиш олтара от дъски. Както ти се показа на планината, така да го направиш.</span> <span class="verse"><a name="9">9</a>И да направиш двора на скинията: за южната страна, към пладне, да има за двора завеси от препреден висон; дължината им за едната страна да бъде сто лакътя.</span> <span class="verse"><a name="10">10</a>И двадесетте му стълба и двадесетте им подложки да бъдат бронзови, а куките на стълбовете и връзките им -- сребърни.</span> <span class="verse"><a name="11">11</a>Също така по дължината на северната страна да има завеси, дълги сто лакътя, и двадесетте им стълба и двадесетте им бронзови подложки, а куките на стълбовете и връзките им да бъдат сребърни.</span> <span class="verse"><a name="12">12</a>И за ширината на двора, на западната страна, да има петдесет лакътя завеси, десетте им стълба и десетте им подложки.</span> <span class="verse"><a name="13">13</a>Ширината на двора на предната страна, към изгрев, да бъде петдесет лакътя.</span> <span class="verse"><a name="14">14</a>И завесите за едната страна на входа да бъдат петнадесет лакътя с трите им стълба и трите им подложки.</span> <span class="verse"><a name="15">15</a>Също и за другата страна да има петнадесет лакътя завеси с трите им стълба и трите им подложки.</span> <span class="verse"><a name="16">16</a>А за входа на двора да има завеса от двадесет лакътя, везана работа от синьо, мораво, червено и препреден висон, с четирите й стълба и четирите им подложки.</span> <span class="verse"><a name="17">17</a>Всичките стълбове около двора да бъдат свързани със сребро, куките им да бъдат сребърни, а подложките им -- бронзови.</span> <span class="verse"><a name="18">18</a>Дължината на двора да бъде сто лакътя, ширината -- петдесет лакътя навсякъде, а височината -- пет лакътя. Завесите му да са от препреден висон и подложките на стълбовете му -- бронзови.</span> <span class="verse"><a name="19">19</a>Всичките принадлежности на скинията за всяка служба в нея, всичките й колове и всичките колове на двора да бъдат бронзови.</span> <span class="verse"><a name="20">20</a>И да заповядаш на израилевите синове да ти донасят чисто маслинено масло първоток за осветление, за да горят светилата постоянно.</span> <span class="verse"><a name="21">21</a>В шатъра за срещане, извън завесата, която е пред свидетелството, Аарон и синовете му да ги нареждат да горят от вечер до сутрин пред ГОСПОДА. Това да бъде вечна наредба за израилевите синове във всичките им поколения.</span> </p></div</div></div></body></html>