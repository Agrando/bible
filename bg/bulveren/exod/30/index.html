<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 30</strong></div><p><span class="verse"><a name="1">1</a>Да направиш олтар за кадене на тамян, от акациево дърво да го направиш;</span> <span class="verse"><a name="2">2</a>един лакът дълъг и един лакът широк, четвъртит да бъде и височината му да бъде два лакътя; роговете му да са част от самия него.</span> <span class="verse"><a name="3">3</a>Да обковеш с чисто злато плочата му, страните му наоколо и роговете му, да му направиш и златен венец наоколо.</span> <span class="verse"><a name="4">4</a>А под венеца му да му направиш две златни халкички, близо при двата му ъгъла на двете му страни да ги направиш и прътовете да се провират през тях, за да го носят с тях.</span> <span class="verse"><a name="5">5</a>Да направиш прътовете от акациево дърво и да ги обковеш със злато.</span> <span class="verse"><a name="6">6</a>Да го сложиш пред завесата, която е пред ковчега на свидетелството срещу умилостивилището, което е над свидетелството, където ще се срещам с теб.</span> <span class="verse"><a name="7">7</a>И Аарон да кади над него благовонен тамян всяка сутрин. Когато приготвя светилата, нека кади с него.</span> <span class="verse"><a name="8">8</a>И когато Аарон запали светилата привечер, нека кади с този тамян; това ще бъде постоянно кадене пред ГОСПОДА в поколенията ви.</span> <span class="verse"><a name="9">9</a>Чужд тамян да не принасяш на него, нито всеизгаряне, нито хлебен принос, нито да изливате на него възлияние.</span> <span class="verse"><a name="10">10</a>Веднъж в годината Аарон да прави над роговете му умилостивение с кръвта на умилостивителния принос за грях. Веднъж в годината да прави над него умилостивение в поколенията ви. Това е пресвято на ГОСПОДА.</span> <span class="verse"><a name="11">11</a>И ГОСПОД говори на Мойсей и каза:</span> <span class="verse"><a name="12">12</a>При преброяването на израилевите синове, когато ги преброяваш, тогава да дадат откуп на ГОСПОДА -- всеки човек за душата си, когато ги преброяваш, за да не ги нападне язва, когато ги преброяваш.</span> <span class="verse"><a name="13">13</a>Ето какво да дават: всеки, който се причислява към преброените, да даде половин сикъл според сикъла на светилището -- един сикъл е двадесет гери -- половин сикъл за възвишаем принос на ГОСПОДА.</span> <span class="verse"><a name="14">14</a>Всеки, който преминава преброяването, от двадесет години нагоре, да даде този възвишаем принос на ГОСПОДА.</span> <span class="verse"><a name="15">15</a>Богатият да не дава повече и сиромахът да не дава по-малко от половин сикъл, когато давате този възвишаем принос на ГОСПОДА, за да направите умилостивение за душата си.</span> <span class="verse"><a name="16">16</a>И да вземеш парите за умилостивението от израилевите синове и да ги дадеш за службата на шатъра за срещане; и това ще бъде за спомен на израилевите синове пред ГОСПОДА, за да бъде умилостивение за душата ви.</span> <span class="verse"><a name="17">17</a>ГОСПОД говори още на Мойсей и каза:</span> <span class="verse"><a name="18">18</a>Да направиш и бронзов умивалник с бронзова подложка, за да се мият; и да го поставиш между шатъра за срещане и олтара и да налееш вода в него.</span> <span class="verse"><a name="19">19</a>И Аарон и синовете му да измиват ръцете си и краката си в него.</span> <span class="verse"><a name="20">20</a>Когато влизат в шатъра за срещане, да се мият с вода, за да не умрат. Или когато пристъпват при олтара да служат, като изгарят жертва чрез огън на ГОСПОДА,</span> <span class="verse"><a name="21">21</a>тогава да измиват ръцете си и краката си, за да не умрат. Това ще им бъде вечна наредба, за него и за потомците му в поколенията им.</span> <span class="verse"><a name="22">22</a>И ГОСПОД говори на Мойсей и каза:</span> <span class="verse"><a name="23">23</a>Вземи си избрани аромати: от чиста смирна петстотин сикъла, от благоуханна канела половината на това, двеста и петдесет сикъла, от благоуханна тръстика двеста и петдесет сикъла,</span> <span class="verse"><a name="24">24</a>от касия петстотин, според сикъла на светилището, и един ин маслинено масло;</span> <span class="verse"><a name="25">25</a>и да направиш от тях масло за свято помазване, миро, приготвено според изкуството на мироварец; това да бъде масло за свято помазване.</span> <span class="verse"><a name="26">26</a>И да помажеш с него шатъра за срещане, ковчега на свидетелството,</span> <span class="verse"><a name="27">27</a>масата и всичките й принадлежности, светилника и принадлежностите му, кадилния олтар,</span> <span class="verse"><a name="28">28</a>олтара за всеизгарянето с всичките му принадлежности и умивалника с подложката му.</span> <span class="verse"><a name="29">29</a>Така да ги осветиш, за да бъдат пресвети; всичко, което се докосва до тях ще бъде свято.</span> <span class="verse"><a name="30">30</a>И да помажеш Аарон и синовете му, и да ги осветиш, за да Ми свещенодействат.</span> <span class="verse"><a name="31">31</a>И да говориш на израилевите синове, като кажеш: Това ще бъде за Мен свято масло за помазване в поколенията ви.</span> <span class="verse"><a name="32">32</a>Човешка плът да не се помаже с него и според състава му да не правите подобно на него; то е свято и свято да бъде за вас.</span> <span class="verse"><a name="33">33</a>Който направи подобно на него или който сложи от него на чужденец, да бъде изтребен от народа си.</span> <span class="verse"><a name="34">34</a>И ГОСПОД каза на Мойсей: Вземи си аромати -- стакти, оникс, халван -- аромати с чист ливан; по равни части да бъдат.</span> <span class="verse"><a name="35">35</a>И от тях да направиш тамян, смесен според изкуството на мироварец, посолен, чист, свят.</span> <span class="verse"><a name="36">36</a>И да счукаш от него много ситно и да сложиш от него пред свидетелството в шатъра за срещане, където ще се срещам с теб; това ще ви бъде пресвято.</span> <span class="verse"><a name="37">37</a>А според състава на този тамян, който ще направиш, да не правите за себе си; той да ти бъде свят за ГОСПОДА.</span> <span class="verse"><a name="38">38</a>Който направи подобен на него, за да го мирише, да бъде изтребен от народа си.</span> </p></div</div></div></body></html>