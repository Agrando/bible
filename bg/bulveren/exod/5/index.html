<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 5</strong></div><p><span class="verse"><a name="1">1</a>След това Мойсей и Аарон влязоха и казаха на фараона: Така говори ГОСПОД, Израилевият Бог: Пусни народа Ми, за да Ми направи празник в пустинята!</span> <span class="verse"><a name="2">2</a>Но фараонът каза: Кой е ГОСПОД, че да послушам гласа Му и да пусна Израил? Не познавам ГОСПОД и няма да пусна Израил.</span> <span class="verse"><a name="3">3</a>А те казаха: Бог на евреите ни срещна. Молим ти се, нека отидем на тридневен път в пустинята, за да принесем жертва на ГОСПОДА, нашия Бог, за да не ни порази с мор или с меч.</span> <span class="verse"><a name="4">4</a>Но египетският цар им каза: Защо вие, Мойсей и Аарон, отвличате народа от работата му? Идете на определените си работи!</span> <span class="verse"><a name="5">5</a>И фараонът каза още: Ето, народът на земята сега е многоброен, а вие го правите да остави определените си работи.</span> <span class="verse"><a name="6">6</a>И в същия ден фараонът заповяда на надзирателите и на началниците на народа, като каза:</span> <span class="verse"><a name="7">7</a>Не давайте вече както досега плява на този народ, за да правят тухли, нека ходят сами и си събират плява.</span> <span class="verse"><a name="8">8</a>Но колкото тухли са правили досега, същия брой изисквайте от тях; с нищо да не го намалите; защото безделничат и затова викат и казват: Нека отидем да принесем жертва на нашия Бог.</span> <span class="verse"><a name="9">9</a>Нека се възлагат още по-тежки работи на тези хора, за да се трудят в тях; и да не обръщат внимание на лъжливи думи.</span> <span class="verse"><a name="10">10</a>И така, надзирателите и началниците на народа излязоха и говориха на народа, и казаха: Така казва фараонът: Не ви давам плява.</span> <span class="verse"><a name="11">11</a>Идете сами и си събирайте плява, където намерите; но нищо няма да се намали от работата ви.</span> <span class="verse"><a name="12">12</a>Затова народът се разпръсна по цялата египетска земя да събира слама за плява.</span> <span class="verse"><a name="13">13</a>А надзирателите настоятелно изискваха, като казваха: Изкарвайте работата си, определената си ежедневна работа, както когато имаше плява!</span> <span class="verse"><a name="14">14</a>И началниците на израилевите синове, които бяха поставени над тях от надзирателите на фараона, бяха бити, като им казаха: Защо не изкарахте и вчера, и днес определения ви брой тухли както по-напред?</span> <span class="verse"><a name="15">15</a>Тогава началниците на израилевите синове влязоха и извикаха към фараона и казаха: Защо постъпваш така със слугите си?</span> <span class="verse"><a name="16">16</a>Не се дава плява на слугите ти, а ни казват: Правете тухли! И ето, слугите ти сме бити, а вината е на твоя народ.</span> <span class="verse"><a name="17">17</a>Но той каза: Лениви сте, лениви! Затова казвате: Нека отидем да принесем жертва на ГОСПОДА.</span> <span class="verse"><a name="18">18</a>Идете сега и работете! Няма да ви се даде плява, но ще давате определения брой тухли.</span> <span class="verse"><a name="19">19</a>И началниците на израилевите синове видяха, че положението им е лошо, защото им се каза: Няма да намалявате нищо от броя тухли, който ви е определен за всеки ден.</span> <span class="verse"><a name="20">20</a>И като излязоха от присъствието на фараона, срещнаха Мойсей и Аарон, които ги пресрещнаха.</span> <span class="verse"><a name="21">21</a>И им казаха: ГОСПОД да погледне на вас и да съди, защото вие ни направихте омразни на фараона и на слугите му и сложихте меч в ръката им, за да ни избият.</span> <span class="verse"><a name="22">22</a>Тогава Мойсей се обърна към ГОСПОДА и каза: Господи, защо си постъпил така зле с този народ? Защо си ме изпратил?</span> <span class="verse"><a name="23">23</a>Защото, откакто влязох при фараона да говоря в Твое Име, той постъпва зле с този народ, а Ти никак не си избавил народа Си.</span> </p></div</div></div></body></html>