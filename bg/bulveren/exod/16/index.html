<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 16</strong></div><p><span class="verse"><a name="1">1</a>И тръгнаха от Елим и цялото общество на израилевите синове дойде в пустинята Син, която е между Елим и Синай, на петнадесетия ден от втория месец, откакто излязоха от египетската земя.</span> <span class="verse"><a name="2">2</a>И цялото общество на израилевите синове роптаеше против Мойсей и Аарон в пустинята.</span> <span class="verse"><a name="3">3</a>Израилевите синове им казаха: По-добре да бяхме умрели от ГОСПОДНАТА ръка в египетската земя, когато седяхме около котлите с месо и ядяхме хляб до насита; защото ни доведохте в тази пустиня, за да изморите цялото това събрание от глад!</span> <span class="verse"><a name="4">4</a>Тогава ГОСПОД каза на Мойсей: Ето, ще ви наваля хляб от небето. Нека излиза народът всеки ден и да събират колкото им трябва за деня, за да ги изпитам -- ще ходят ли в закона Ми, или не.</span> <span class="verse"><a name="5">5</a>А на шестия ден нека приготвят внесеното и то да бъде двойно на това, което събират всеки ден.</span> <span class="verse"><a name="6">6</a>И Мойсей и Аарон казаха на всичките израилеви синове: Довечера ще познаете, че ГОСПОД ви е извел от египетската земя.</span> <span class="verse"><a name="7">7</a>А на сутринта ще видите ГОСПОДНАТА слава, понеже Той чу роптанията ви против ГОСПОДА -- защото какво сме ние, че да роптаете против нас?</span> <span class="verse"><a name="8">8</a>Мойсей каза още: Ще видите, когато ГОСПОД ви даде довечера месо да ядете и на сутринта хляб до насита, понеже ГОСПОД чу роптанията ви, с които роптаете против Него -- защото какво сме ние? Роптанията ви не са против нас, а против ГОСПОДА.</span> <span class="verse"><a name="9">9</a>И Мойсей каза на Аарон: Кажи на цялото общество на израилевите синове: Приближете се пред ГОСПОДА, защото Той чу роптанията ви.</span> <span class="verse"><a name="10">10</a>А когато Аарон говореше на цялото общество на израилевите синове, те обърнаха погледа си към пустинята и ето, ГОСПОДНАТА слава се яви в облака.</span> <span class="verse"><a name="11">11</a>И ГОСПОД говори на Мойсей и каза:</span> <span class="verse"><a name="12">12</a>Чух роптанията на израилевите синове. Говори им и кажи: Надвечер ще ядете месо и на сутринта ще се наситите с хляб, и ще познаете, че Аз съм ГОСПОД, вашият Бог.</span> <span class="verse"><a name="13">13</a>И така, вечерта долетяха пъдпъдъци и покриха стана, а сутринта навсякъде около стана беше паднала роса.</span> <span class="verse"><a name="14">14</a>И като се изпари падналата роса, ето, по лицето на пустинята имаше нещо дребно като люспи, тънко, като слана по земята.</span> <span class="verse"><a name="15">15</a>Като го видяха израилевите синове, си казаха един на друг: Какво е това? -- защото не знаеха какво беше. А Мойсей им каза: Това е хлябът, който ГОСПОД ви дава да ядете.</span> <span class="verse"><a name="16">16</a>Ето какво заповядва ГОСПОД: Съберете от него, всеки по толкова, колкото му трябва да яде, по гомор на глава, според броя на душите ви; всеки да вземе за онези, които са под шатрата му.</span> <span class="verse"><a name="17">17</a>И израилевите синове направиха така и събраха, кой много, кой малко.</span> <span class="verse"><a name="18">18</a>И когато измериха с гомора, който беше събрал много, нямаше излишък и който беше събрал малко, нямаше недостиг; всеки събираше толкова, колкото му трябваше да яде.</span> <span class="verse"><a name="19">19</a>И Мойсей им каза: Никой да не оставя от него до сутринта.</span> <span class="verse"><a name="20">20</a>Но те не послушаха Мойсей и някои оставиха от него до сутринта, но червяса и се усмърдя. И Мойсей им се разгневи.</span> <span class="verse"><a name="21">21</a>И всяка сутрин го събираха -- кой колкото му трябваше за ядене, а когато припечеше слънцето, се стопяваше.</span> <span class="verse"><a name="22">22</a>А на шестия ден събраха двойно количество храна, по два гомора за всекиго, и всичките началници на обществото дойдоха и съобщиха на Мойсей.</span> <span class="verse"><a name="23">23</a>А той им каза: Това е точно което каза ГОСПОД. Утре е събота, свята почивка на ГОСПОДА; опечете, колкото искате да опечете, и сварете, колкото искате да сварите, а каквото остане сложете настрана да ви стои за утре.</span> <span class="verse"><a name="24">24</a>И така, сложиха го настрана до сутринта, както заповяда Мойсей, и нито се усмърдя, нито се намери червей в него.</span> <span class="verse"><a name="25">25</a>Тогава Мойсей им каза: Яжте това днес, защото днес е събота на ГОСПОДА, днес няма да го намерите на полето.</span> <span class="verse"><a name="26">26</a>Шест дни ще го събирате, но седмият ден е събота -- в нея няма да се намира.</span> <span class="verse"><a name="27">27</a>Обаче някои от народа излязоха на седмия ден да събират, но не намериха.</span> <span class="verse"><a name="28">28</a>Тогава ГОСПОД каза на Мойсей: Докога ще отказвате да пазите заповедите Ми и законите Ми?</span> <span class="verse"><a name="29">29</a>Ето, понеже ГОСПОД ви даде съботата, затова на шестия ден ви даде хляб за два дни. Седете всеки на мястото си; на седмия ден никой да не излиза от мястото си.</span> <span class="verse"><a name="30">30</a>И така, народът си почиваше на седмия ден.</span> <span class="verse"><a name="31">31</a>И израилевият дом нарече тази храна манна. Тя беше бяла и приличаше на кориандрово семе и вкусът й беше като на пита с мед.</span> <span class="verse"><a name="32">32</a>Тогава Мойсей каза: Ето какво заповяда ГОСПОД: Един пълен гомор от нея да се пази за поколенията ви, за да видят хляба, с който ви изхраних в пустинята, когато ви изведох от египетската земя.</span> <span class="verse"><a name="33">33</a>И Мойсей каза на Аарон: Вземи една стомна и сложи в нея един пълен гомор манна, и я положи пред ГОСПОДА, за да се пази за поколенията ви.</span> <span class="verse"><a name="34">34</a>И така, Аарон я положи пред свидетелството, за да се пази, както ГОСПОД заповяда на Мойсей.</span> <span class="verse"><a name="35">35</a>И израилевите синове ядоха манната четиридесет години, докато дойдоха до обитаема земя; ядоха манна, докато стигнаха до границите на ханаанската земя.</span> <span class="verse"><a name="36">36</a>А гоморът е една десета от ефата.</span> </p></div</div></div></body></html>