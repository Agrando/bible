<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 37</strong></div><p><span class="verse"><a name="1">1</a>И Веселеил направи ковчега от акациево дърво, два лакътя и половина беше дължината му, лакът и половина беше ширината му и лакът и половина беше височината му.</span> <span class="verse"><a name="2">2</a>Обкова го отвътре и отвън с чисто злато и му направи златен венец наоколо.</span> <span class="verse"><a name="3">3</a>И изля за него четири златни халки за четирите му долни ъгъла, две халки от едната му страна и две халки от другата му страна.</span> <span class="verse"><a name="4">4</a>Направи и прътове от акациево дърво и ги обкова със злато.</span> <span class="verse"><a name="5">5</a>И провря прътовете през халките от страните на ковчега, за да се носи ковчегът.</span> <span class="verse"><a name="6">6</a>И направи умилостивилище от чисто злато, два лакътя и половина беше дължината му и лакът и половина беше ширината му.</span> <span class="verse"><a name="7">7</a>И направи два херувима от злато, изковани ги направи, на двата края на умилостивилището --</span> <span class="verse"><a name="8">8</a>един херувим на края от едната страна и един херувим на края от другата страна; направи херувимите на двата му края част от самото умилостивилище.</span> <span class="verse"><a name="9">9</a>И херувимите бяха с разперени отгоре криле и покриваха с крилете си умилостивилището и лицата им бяха едно срещу друго; лицата на херувимите бяха обърнати към умилостивилището.</span> <span class="verse"><a name="10">10</a>И направи масата от акациево дърво, два лакътя беше дължината й, един лакът беше ширината й и лакът и половина беше височината й.</span> <span class="verse"><a name="11">11</a>Обкова я с чисто злато и й направи златен венец наоколо.</span> <span class="verse"><a name="12">12</a>Направи й и перваз наоколо, една длан широк, и направи златен венец около перваза й.</span> <span class="verse"><a name="13">13</a>И изля за нея четири златни халки и постави халките на четирите ъгъла, които бяха при четирите й крака.</span> <span class="verse"><a name="14">14</a>Халките бяха до самия перваз, за да се провират през тях прътовете, за да се носи масата.</span> <span class="verse"><a name="15">15</a>Направи и прътовете от акациево дърво и ги обкова със злато, за да се носи масата с тях.</span> <span class="verse"><a name="16">16</a>И направи от чисто злато принадлежностите, които бяха на масата, блюдата й, тамянниците й, тасовете й, и поливалниците й, за да се изливат от тях възлиянията;</span> <span class="verse"><a name="17">17</a>И направи светилника от чисто злато, изкован направи светилника, стъблото му, клоновете му, чашките му, топчиците му и цветята му бяха част от самия него.</span> <span class="verse"><a name="18">18</a>Шест клона излизаха от страните му -- три клона на светилника от едната му страна и три клона на светилника от другата му страна.</span> <span class="verse"><a name="19">19</a>На единия клон имаше три чашки като бадемов цвят, една топчица и едно цвете, и на другия клон -- три чашки като бадемов цвят, една топчица и едно цвете. Така имаше и на шестте клона, които излизаха от светилника.</span> <span class="verse"><a name="20">20</a>И на стъблото на светилника имаше четири чашки като бадемов цвят с топчиците им и цветята им.</span> <span class="verse"><a name="21">21</a>И на шестте клона, които излизаха от светилника, имаше под първите два клона една топчица, част от него, под вторите два клона -- една топчица, част от него, и под третите два клона -- една топчица, част от него.</span> <span class="verse"><a name="22">22</a>Топчиците им и клоновете им бяха част от самия него. Целият светилник беше изкован от чисто злато.</span> <span class="verse"><a name="23">23</a>И направи седемте му светила, щипците му и пепелниците му от чисто злато.</span> <span class="verse"><a name="24">24</a>От един талант чисто злато направи него и всичките му принадлежности.</span> <span class="verse"><a name="25">25</a>И направи кадилния олтар от акациево дърво, един лакът беше дължината му и един лакът беше ширината му, четвъртит; и два лакътя беше височината му; а роговете му бяха част от самия него.</span> <span class="verse"><a name="26">26</a>Обкова го с чисто злато -- плочата му, страните му наоколо и роговете му и му направи златен венец наоколо.</span> <span class="verse"><a name="27">27</a>И му направи две златни халки под венеца му, близо при двата му ъгъла, от двете му страни, за да се провират прътовете, за да го носят с тях.</span> <span class="verse"><a name="28">28</a>Прътовете направи от акациево дърво и ги обкова със злато.</span> <span class="verse"><a name="29">29</a>И направи святото масло за помазване и чистия благоуханен тамян според изкуството на мироварец.</span> </p></div</div></div></body></html>