<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/exod/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/exod">Exodus</a> &gt <strong>Chapter 7</strong></div><p><span class="verse"><a name="1">1</a>Тогава ГОСПОД каза на Мойсей: Ето, поставих те бог на фараона, и брат ти Аарон ще ти бъде пророк.</span> <span class="verse"><a name="2">2</a>Ти ще говориш всичко, което ти заповядвам, а брат ти Аарон ще говори на фараона да пусне израилевите синове от земята си.</span> <span class="verse"><a name="3">3</a>А Аз ще закоравя сърцето на фараона и ще умножа знаменията Си и чудесата Си в египетската земя.</span> <span class="verse"><a name="4">4</a>И фараонът няма да ви послуша и Аз ще положа ръката Си на Египет, и с велики присъди ще изведа от египетската земя Своите войнства, Своя народ, израилевите синове.</span> <span class="verse"><a name="5">5</a>И египтяните ще познаят, че Аз съм ГОСПОД, когато простра ръката Си над Египет и изведа израилевите синове изсред тях.</span> <span class="verse"><a name="6">6</a>И Мойсей и Аарон направиха така. Както им заповяда ГОСПОД, така направиха.</span> <span class="verse"><a name="7">7</a>А Мойсей беше на осемдесет години, а Аарон -- на осемдесет и три години, когато говориха на фараона.</span> <span class="verse"><a name="8">8</a>И ГОСПОД говори на Мойсей и на Аарон и каза:</span> <span class="verse"><a name="9">9</a>Когато ви говори фараонът и каже: Докажете се чрез чудо! -- тогава кажи на Аарон: Вземи жезъла си и го хвърли пред фараона, за да стане змия.</span> <span class="verse"><a name="10">10</a>Тогава Мойсей и Аарон влязоха при фараона и направиха, както заповяда ГОСПОД: Аарон хвърли жезъла си пред фараона и пред слугите му, и жезълът стана змия.</span> <span class="verse"><a name="11">11</a>Но фараонът повика мъдреците и заклинателите и те, египетските магьосници, направиха същото със заклинанията си.</span> <span class="verse"><a name="12">12</a>Защото хвърлиха всеки жезъла си и те станаха змии; но Аароновият жезъл погълна техните жезли.</span> <span class="verse"><a name="13">13</a>А сърцето на фараона се закорави и той не ги послуша, както ГОСПОД беше говорил.</span> <span class="verse"><a name="14">14</a>И ГОСПОД каза на Мойсей: Сърцето на фараона се закорави, той отказва да пусне народа.</span> <span class="verse"><a name="15">15</a>Иди утре при фараона -- ето, той излиза да отиде при водата -- а ти застани на брега на реката, за да го срещнеш, и вземи в ръката си жезъла, който се беше превърнал на змия.</span> <span class="verse"><a name="16">16</a>И му кажи: ГОСПОД, Бог на евреите, ме изпрати при теб и казва: Пусни народа Ми, за да Ми послужи в пустинята! Но ето, досега ти не послуша.</span> <span class="verse"><a name="17">17</a>Така говори ГОСПОД: От това ще познаеш, че Аз съм ГОСПОД: ето, с жезъла, който е в ръката ми, ще ударя върху водата, която е в реката, и тя ще се превърне в кръв.</span> <span class="verse"><a name="18">18</a>Рибите, които са в реката, ще измрат и реката ще се усмърди, и египтяните ще се гнусят да пият вода от реката.</span> <span class="verse"><a name="19">19</a>Тогава ГОСПОД каза на Мойсей: Кажи на Аарон: Вземи жезъла си и простри ръката си над водите на Египет, ��ад реките му, над каналите, над езерата му и над всичките им водоеми, за да станат кръв! И по цялата египетска земя ще има кръв -- и в дървените, и в каменните съдове.</span> <span class="verse"><a name="20">20</a>И Мойсей и Аарон направиха, както заповяда ГОСПОД; и Аарон вдигна жезъла и удари водата, която беше в реката, пред фараона и пред слугите му; и всичката вода, която беше в реката, се превърна в кръв.</span> <span class="verse"><a name="21">21</a>И рибите, които бяха в реката, измряха и реката се усмърдя, така че египтяните не можеха да пият вода от реката; и кръвта беше по цялата египетска земя.</span> <span class="verse"><a name="22">22</a>Но и египетските магьосници със заклинанията си направиха същото. И сърцето на фараона се закорави, и той не ги послуша, както беше казал ГОСПОД.</span> <span class="verse"><a name="23">23</a>И фараонът се обърна и си отиде у дома си, без да вземе присърце и това.</span> <span class="verse"><a name="24">24</a>А всичките египтяни копаха около реката, за да намерят вода за пиене, защото не можеха да пият вода от реката.</span> <span class="verse"><a name="25">25</a>И се изпълниха седем дни, след като ГОСПОД удари реката.</span> </p></div</div></div></body></html>