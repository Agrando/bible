<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Обходете улиците на Ерусалим и вижте сега, и разберете и потърсете по площадите му дали ще намерите човек, дали има някой, който да върши правда, да търси истина; и Аз ще простя на този град.</span> <span class="verse"><a name="2">2</a>Но ако и да казват: Жив е ГОСПОД! — пак лъжливо се кълнат.</span> <span class="verse"><a name="3">3</a>ГОСПОДИ, очите Ти не търсят ли истина? Ударил си ги, но не ги заболя; довършил си ги, но не искаха да приемат поправка; втвърдиха лицата си повече от скала, отказаха да се обърнат.</span> <span class="verse"><a name="4">4</a>И аз казах: Само простолюдие са, безумни са, защото не знаят пътя на ГОСПОДА и правилата на своя Бог.</span> <span class="verse"><a name="5">5</a>Ще отида при големците и ще говоря с тях, защото те знаят пътя на ГОСПОДА и правилата на своя Бог. Но и те всички са строшили ярема, разкъсали са връзките.</span> <span class="verse"><a name="6">6</a>Затова лъв от гората ще ги убие, вълк от степта ще ги изтреби, леопард ще дебне край градовете им; всеки, който излезе оттам, ще бъде разкъсан, защото престъпленията им са много, умножиха се отстъпничествата им.</span> <span class="verse"><a name="7">7</a>Как да ти простя това? Синовете ти Ме оставиха и се кълнат в онези, които не са богове. Наситих ги, а те прелюбодействаха и на тълпи отиваха в домовете на блудниците.</span> <span class="verse"><a name="8">8</a>Похотливи са като охранени коне, всеки цвили след жената на ближния си.</span> <span class="verse"><a name="9">9</a>Няма ли да накажа това? — заявява ГОСПОД. И няма ли да отмъсти душата Ми на такъв народ?</span> <span class="verse"><a name="10">10</a>Качете се на стените му и събаряйте, но не изтребвайте напълно. Откършете клонките му, защото не са на ГОСПОДА,</span> <span class="verse"><a name="11">11</a>защото израилевият дом и юдовият дом постъпиха много невярно към Мен, заявява ГОСПОД.</span> <span class="verse"><a name="12">12</a>Отрекоха се от ГОСПОДА и казаха: Не е Той, и няма да ни постигне зло, и меч и глад няма да видим.</span> <span class="verse"><a name="13">13</a>И пророците са вятър и словото ГОСПОДНО не е в тях. На тях нека стане така!</span> <span class="verse"><a name="14">14</a>Затова, така казва ГОСПОД, Бог на Войнствата: Затова, че говорите тези думи, ето, Аз ще направя словата Си огън в устата ти, а този народ — дърва, и ще ги пояде.</span> <span class="verse"><a name="15">15</a>Ето, Аз ще доведа върху вас народ отдалеч, доме израилев, заявява ГОСПОД. Народ силен е той, народ старовременен, народ чийто език не знаеш и не разбираш какво говори.</span> <span class="verse"><a name="16">16</a>Колчанът му е като гроб отворен; те всички са силни мъже.</span> <span class="verse"><a name="17">17</a>И ще пояде жетвата ти и хляба ти, ще поядат синовете ти и дъщерите ти; ще пояде стадата ти от дребен и едър добитък; ще пояде лозята ти и смокините ти; ще разбият с меч укрепените ти градове, на които разчиташ.</span> <span class="verse"><a name="18">18</a>Но и в онези дни, заявява ГОСПОД, няма да ви изтребя докрай.</span> <span class="verse"><a name="19">19</a>И когато кажете: Защо ГОСПОД, нашият Бог, ни направи всичко това? — тогава им кажи: Както Ме оставихте и служихте на чужди богове в земята си, така ще служите на чужденци в земя, която не е ваша.</span> <span class="verse"><a name="20">20</a>Известете това на якововия дом и го прогласете в Юда, и кажете:</span> <span class="verse"><a name="21">21</a>Чуйте сега това, глупав и неразумен народе, който има очи, но не вижда, и има уши, но не чува!</span> <span class="verse"><a name="22">22</a>От Мен ли не се боите? — заявява ГОСПОД. — И пред Мен ли не треперите, който с вечна наредба съм поставил пясъка за граница на морето и то не я преминава; и вълните му бушуват, но не надделяват, бучат, но не я преминават?</span> <span class="verse"><a name="23">23</a>Но този народ има упорито и опърничаво сърце; те отстъпиха и си отидоха.</span> <span class="verse"><a name="24">24</a>Не казват в сърцето си: Нека се боим сега от ГОСПОДА, своя Бог, който дава дъжд — и ранния и късния на времето му, който пази за нас определените седмици на жетвата!</span> <span class="verse"><a name="25">25</a>Вашите беззакония отвърнаха тези неща и вашите грехове задържаха от вас доброто.</span> <span class="verse"><a name="26">26</a>Защото сред народа Ми се намират безбожни, които причакват, като птицеловци се снишават, залагат примки, ловят хора.</span> <span class="verse"><a name="27">27</a>Като клетка пълна с птици, така къщите им са пълни с измама; затова се издигнаха и забогатяха.</span> <span class="verse"><a name="28">28</a>Тлъсти са, гладки са, превъзходни са в делата на злото. Не отсъждат дело, делото на сирачето, за да благоденстват, и не отсъждат правото на бедните.</span> <span class="verse"><a name="29">29</a>Няма ли да накажа за това? — заявява ГОСПОД. Няма ли да отмъсти душата Ми на такъв народ като този?</span> <span class="verse"><a name="30">30</a>Удивително и ужасяващо нещо стана в земята:</span> <span class="verse"><a name="31">31</a>Пророците пророкуват лъжливо и свещениците властват чрез тях; и народът Ми така обича. А какво ще правите накрая на всичко това?</span> </p></div</div></div></body></html>