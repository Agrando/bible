<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/jer/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/jer">Jeremiah</a> &gt <strong>Chapter 51</strong></div><p><span class="verse"><a name="1">1</a>Така казва ГОСПОД: Ето, Аз надигам разрушителен вятър против Вавилон и против онези, които живеят в сърцето на надигналите се против Мен.</span> <span class="verse"><a name="2">2</a>И ще изпратя върху Вавилон веячи, които ще го отвеят и ще изпразнят земята му, защото ще бъдат отвред против него в деня на нещастието.</span> <span class="verse"><a name="3">3</a>Стрелец срещу стрелец да опъва лъка си и срещу онзи, който се надига в бронята си! И не жалете младежите му, изпълнете проклятието над цялата му войска!</span> <span class="verse"><a name="4">4</a>И ще паднат убити в халдейската земя и прободени по улиците й.</span> <span class="verse"><a name="5">5</a>Защото не е овдовял Израил, нито Юда от своя Бог, от ГОСПОДА на Войнствата, въпреки че земята им е пълна с беззаконие против Светия Израилев.</span> <span class="verse"><a name="6">6</a>Бягайте отсред Вавилон и отървете всеки живота си, не погивайте в беззаконието му! Защото е времето на отмъщението на ГОСПОДА, Той му отплаща заслуженото му.</span> <span class="verse"><a name="7">7</a>Вавилон беше златна чаша в ръката на ГОСПОДА, която опиваше цялата земя. Народите пиха от виното му, затова народите обезумяха.</span> <span class="verse"><a name="8">8</a>Внезапно падна Вавилон и беше разрушен — ридайте за него! Вземете балсам за болката му, може би ще се излекува.</span> <span class="verse"><a name="9">9</a>Лекувахме Вавилон, но не се излекува. Оставете го и нека отидем всеки в земята си, защото присъдата му стигна до небето и до облаците се издигна.</span> <span class="verse"><a name="10">10</a>ГОСПОД изяви правдата ни. Елате, нека разкажем в Сион делото на ГОСПОДА, своя Бог.</span> <span class="verse"><a name="11">11</a>Наострете стрелите, хванете щитовете! ГОСПОД подбуди духа на мидийските царе, защото намерението Му е против Вавилон, да го изтреби; понеже това е отмъщението на ГОСПОДА, отмъщението на Неговия храм.</span> <span class="verse"><a name="12">12</a>Издигнете знаме против стените на Вавилон, усилете стражата, поставете стражи, пригответе засади! Защото ГОСПОД и намисли, и ще извърши онова, което говори против вавилонските жители.</span> <span class="verse"><a name="13">13</a>О ти, който живееш край много води и изобилстваш със съкровища, краят ти дойде, мярката на грабежа ти.</span> <span class="verse"><a name="14">14</a>ГОСПОД на Войнствата се закле в Себе Си: Аз те напълних с хора като скакалци и те ще надигнат вик против теб.</span> <span class="verse"><a name="15">15</a>Той направи земята със силата Си, утвърди света с мъдростта Си и с разума Си разпростря небесата.</span> <span class="verse"><a name="16">16</a>Когато издава гласа Си, се умножават водите на небето и издига пари от краищата на земята. Прави светкавици за дъжд и извежда вятър от съкровищата Си.</span> <span class="verse"><a name="17">17</a>Всеки човек е твърде глупав в познанието си; всеки златар се посрамва от изваяния идол, защото изляното от него е лъжа и няма дух в тях.</span> <span class="verse"><a name="18">18</a>Суета са те, дело на заблуда, във времето на наказанието си ще погинат.</span> <span class="verse"><a name="19">19</a>Делът на Яков не е като тези, защото той е образувал всичко, и племето на наследството Си; ГОСПОД на Войнствата е Името Му.</span> <span class="verse"><a name="20">20</a>Ти си Ми бойна секира, оръжие за бой и ще разбия чрез теб народи, и ще погубя царства чрез теб.</span> <span class="verse"><a name="21">21</a>И ще разбия чрез теб кон и ездача му, и ще разбия чрез теб колесница и водача й.</span> <span class="verse"><a name="22">22</a>И ще разбия чрез теб мъж и жена, и ще разбия чрез теб стар и млад, и ще разбия чрез теб младеж и девица.</span> <span class="verse"><a name="23">23</a>И ще разбия чрез теб овчар и стадото му, и ще разбия чрез теб земеделеца и впряга му, и ще разбия чрез теб управител и началник.</span> <span class="verse"><a name="24">24</a>И ще отплатя на Вавилон и на всичките халдейски жители за цялото зло, което сториха на Сион, пред очите ви, заявява ГОСПОД.</span> <span class="verse"><a name="25">25</a>Ето, Аз съм против теб, гибелна планина, заявява ГОСПОД, която погубваш цялата земя! Ще простра ръката Си против теб и ще те изтърколя от скалите, и ще те направя изгорена планина.</span> <span class="verse"><a name="26">26</a>И няма да вземат от теб нито камък за ъгъл, нито камък за основи, а ще бъдеш вечна пустош, заявява ГОСПОД.</span> <span class="verse"><a name="27">27</a>Издигнете знаме в земята, затръбете между народите! Отделете против нея народи, свикайте против нея царствата Арарат, Мини и Асханаз! Поставете над нея уредник, докарайте коне като бодливи скакалци.</span> <span class="verse"><a name="28">28</a>Отделете против нея народи, мидийските царе, управителите им, всичките им началници и цялата подвластна на тях земя.</span> <span class="verse"><a name="29">29</a>Земята се тресе и се мъчи, защото ще се изпълнят намеренията на ГОСПОДА против Вавилон да направи вавилонската земя пустош без жители.</span> <span class="verse"><a name="30">30</a>Силните на Вавилон спряха да воюват, останаха в укрепленията си, силата им пресъхна, станаха като жени. Запалиха жилищата й, резетата й са строшени.</span> <span class="verse"><a name="31">31</a>Бързоходец тича да посрещне бързоходец и вестител — да посрещне вестител, за да известят на вавилонския цар, че градът му е превзет от всеки край,</span> <span class="verse"><a name="32">32</a>и бродовете са завзети с изненада, тръстиките — изгорени с огън, а воините — разтреперени.</span> <span class="verse"><a name="33">33</a>Защото така казва ГОСПОД на Войнствата, Израилевият Бог: Вавилонската дъщеря е като харман във времето на вършитбата му; още малко и ще дойде времето на жетвата й.</span> <span class="verse"><a name="34">34</a>Вавилонският цар Навуходоносор ме изяде, унищожи ме, направи ме празен съд, погълна ме като морско чудовище, напълни корема си с моите сладости и ме отхвърли.</span> <span class="verse"><a name="35">35</a>Насилието върху мен и моя род да бъде върху Вавилон, ще каже жителката на Сион. И кръвта ми — върху жителите на Халдея, ще каже Ерусалим.</span> <span class="verse"><a name="36">36</a>Затова, така казва ГОСПОД: Ето, Аз ще защитя делото ти и ще отмъстя отмъщението ти. Ще направя морето му пустош и ще пресуша извора му,</span> <span class="verse"><a name="37">37</a>Вавилон ще стане грамади, жилище на чакали, за смайване и подсвиркване, без жител.</span> <span class="verse"><a name="38">38</a>Заедно ще реват като млади лъвове, ще ръмжат като малките на лъвицата.</span> <span class="verse"><a name="39">39</a>Когато се разгорещят, Аз ще им направя пиршество и ще ги опия, за да се развеселят и да заспят вечен сън, от който да не се събудят, заявява ГОСПОД.</span> <span class="verse"><a name="40">40</a>Ще ги сваля като агнета за клане, като овни заедно с козли.</span> <span class="verse"><a name="41">41</a>Как се превзе Сесах и се завладя славата на цялата земя! Как стана Вавилон за смайване между народите!</span> <span class="verse"><a name="42">42</a>Морето се надигна против Вавилон, той беше покрит от бушуването на вълните му.</span> <span class="verse"><a name="43">43</a>Градовете му станаха пустош, земя суха и непроходима, земя, в която не живее никой и човек не минава през нея.</span> <span class="verse"><a name="44">44</a>И ще накажа Вил във Вавилон и ще извадя от устата му това, което е погълнал. И няма вече да се стичат народи при него. И стената на Вавилон също падна.</span> <span class="verse"><a name="45">45</a>Излезте отсред него, народе Мой, и спасете всеки живота си от пламтящия гняв на ГОСПОДА!</span> <span class="verse"><a name="46">46</a>Да не отпада сърцето ви и да не се уплашите от вестта, която ще се чуе в земята; защото една година идва вест, а в годината след нея — пак вест; и насилие на земята, властник срещу властник.</span> <span class="verse"><a name="47">47</a>Затова, ето, идват дни, когато ще извърша съд над изваяните идоли на Вавилон и цялата му земя ще се посрами и всичките му убити ще паднат сред него.</span> <span class="verse"><a name="48">48</a>Тогава небесата и земята и всичко в тях ще пеят от радост над Вавилон, защото от север ще дойдат против него опустошителите, заявява ГОСПОД.</span> <span class="verse"><a name="49">49</a>Както Вавилон повали убитите на Израил, така и на Вавилон убитите ще паднат по цялата земя.</span> <span class="verse"><a name="50">50</a>Вие, избегнали от меча, идете, не стойте. Спомнете си ГОСПОДА отдалеч и Ерусалим нека дойде в сърцето ви!</span> <span class="verse"><a name="51">51</a>Засрамихме се, защото чухме присмех; позор покри лицето ни, понеже чужденци влязоха в светилищата на дома ГОСПОДЕН.</span> <span class="verse"><a name="52">52</a>Затова, ето, идват дни, заявява ГОСПОД, когато ще извърша съд над изваяните му идоли и по цялата му земя ще стенат смъртно ранени.</span> <span class="verse"><a name="53">53</a>И до небето да се изкачеше Вавилон и да утвърдеше нависоко силата си, от Мен ще му дойдат погубители, заявява ГОСПОД.</span> <span class="verse"><a name="54">54</a>Глас на вик от Вавилон и на голямо разрушение от халдейската земя!</span> <span class="verse"><a name="55">55</a>Защото ГОСПОД унищожава Вавилон и премахва от него големия шум; и вълните им бучат като много води, екотът на гласа им кънти.</span> <span class="verse"><a name="56">56</a>Защото погубителят дойде върху него, върху Вавилон, и силните му са заловени, лъковете им — строшени, защото ГОСПОД е Бог на отплатата, непременно ще отплати.</span> <span class="verse"><a name="57">57</a>Аз ще опия първенците му и мъдреците му, управителите му, началниците му и силните му, и ще заспят вечен сън, и няма да се събудят, заявява Царят, ГОСПОД на Войнствата е Името Му.</span> <span class="verse"><a name="58">58</a>Така казва ГОСПОД на Войнствата: Широките стени на Вавилон ще се сринат напълно и високите му порти с огън ще се изгорят. И народите се трудят напразно, и племената — за огъня; и ще им прималее.</span> <span class="verse"><a name="59">59</a>Словото, което пророк Еремия заповяда на Сарая, сина на Нирия, син на Маасия, когато отиваше с юдовия цар Седекия във Вавилон в четвъртата година от царуването му. А Сарая беше началник на покоите.</span> <span class="verse"><a name="60">60</a>И Еремия написа в една книга всичките злини, които щяха да сполетят Вавилон, всички тези думи, написани против Вавилон.</span> <span class="verse"><a name="61">61</a>И Еремия каза на Сарая: Когато отидеш във Вавилон, гледай да прочетеш всички тези думи.</span> <span class="verse"><a name="62">62</a>И кажи: ГОСПОДИ, Ти си говорил против това място, че ще го отсечеш, да няма в него жител, нито човек, нито животно, а да е вечна пустош!</span> <span class="verse"><a name="63">63</a>И когато свършиш да четеш тази книга, вържи на нея камък и я хвърли сред Ефрат.</span> <span class="verse"><a name="64">64</a>И кажи: Така ще потъне Вавилон и няма да се издигне поради злото, което Аз ще докарам върху него; и ще им прималее. Дотук са думите на Еремия.</span> </p></div</div></div></body></html>