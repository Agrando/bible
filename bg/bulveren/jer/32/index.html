<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/jer/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/jer">Jeremiah</a> &gt <strong>Chapter 32</strong></div><p><span class="verse"><a name="1">1</a>Словото, което беше към Еремия от ГОСПОДА в десетата година на юдовия цар Седекия. Тази година беше осемнадесетата година на Навуходоносор.</span> <span class="verse"><a name="2">2</a>А тогава войската на вавилонския цар обсаждаше Ерусалим, а пророк Еремия беше затворен в двора на стражата, който е в дома на юдовия цар.</span> <span class="verse"><a name="3">3</a>Защото юдовият цар Седекия го беше затворил, казвайки: Защо пророкуваш и казваш: Така казва ГОСПОД: Ето, Аз предавам този град в ръката на вавилонския цар и той ще го превземе.</span> <span class="verse"><a name="4">4</a>И юдовият цар Седекия няма да избегне от ръката на халдейците, а със сигурност ще бъде предаден в ръката на вавилонския цар и ще говори с него уста с уста, и очите му ще видят неговите очи.</span> <span class="verse"><a name="5">5</a>И ще заведе Седекия във Вавилон и той ще бъде там, докато го посетя, заявява ГОСПОД. И ако воювате против халдейците, няма да успеете!</span> <span class="verse"><a name="6">6</a>И Еремия каза: ГОСПОДНОТО слово беше към мен и каза:</span> <span class="verse"><a name="7">7</a>Ето, Анамеил, синът на чичо ти Селум, ще дойде при теб и ще каже: Купи за себе си нивата ми, която е в Анатот, защото твое е правото на сродник да я откупиш!</span> <span class="verse"><a name="8">8</a>И Анамеил, синът на чичо ми, дойде при мен в двора на стражата според ГОСПОДНОТО слово и ми каза: Купи, моля те, нивата ми, която е в Анатот във вениаминовата земя, защото твое е правото да я наследиш и твое е правото да я откупиш; купи я за себе си. И разбрах, че това беше ГОСПОДНОТО слово.</span> <span class="verse"><a name="9">9</a>И купих нивата, която е в Анатот, от Анамеил, сина на чичо ми, и му претеглих парите, седемнадесет сикъла сребро.</span> <span class="verse"><a name="10">10</a>И написах запис и сложих печат, и повиках свидетели и претеглих среброто на везните.</span> <span class="verse"><a name="11">11</a>И взех записа за покупката — запечатания, според заповедта и наредбата, и отворения —</span> <span class="verse"><a name="12">12</a>и предадох записа за покупката на Варух, сина на Нирия, син на Маасия, пред Анамеил, сина на чичо ми, и пред свидетелите, които подписаха записа за покупката, пред всичките юдеи, които седяха в двора на стражата.</span> <span class="verse"><a name="13">13</a>И заповядах на Варух пред тях и казах:</span> <span class="verse"><a name="14">14</a>Така казва ГОСПОД на Войнствата, Израилевият Бог: Вземи тези записи — този запис за покупката, и запечатания, и този отворен запис — и ги сложи в пръстен съд, за да стоят много дни.</span> <span class="verse"><a name="15">15</a>Защото така казва ГОСПОД на Войнствата, Израилевият Бог: Пак ще се купуват къщи и ниви, и лозя в тази земя.</span> <span class="verse"><a name="16">16</a>И след като предадох записа за покупката на Варух, сина на Нирия, се помолих на ГОСПОДА и казах:</span> <span class="verse"><a name="17">17</a>О, Господи БОЖЕ, ето, Ти си направил небето и земята с голямата Си сила и с простряната Си мишца. Няма нищо невъзможно за Теб,</span> <span class="verse"><a name="18">18</a>който оказваш милост на хиляди поколения и отплащаш беззаконието на бащите в пазвата на синовете им след тях — великият, могъщият Бог, ГОСПОД на Войнствата е Името Му,</span> <span class="verse"><a name="19">19</a>велик в намерение и силен в дело, чиито очи са отворени над всички пътища на човешките синове, за да отдадеш на всекиго според пътищата му и според плода на делата му,</span> <span class="verse"><a name="20">20</a>който си извършил знамения и чудеса в египетската земя, известни и до този ден и в Израил, и между другите хора, и си Си придобил име каквото е днес;</span> <span class="verse"><a name="21">21</a>и си извел народа Си Израил от египетската земя със знамения и чудеса, с мощна ръка и с простряна мишца, и с голям ужас;</span> <span class="verse"><a name="22">22</a>и си им дал тази земя, за която си се заклел на бащите им да им я дадеш — земя, в която текат мляко и мед.</span> <span class="verse"><a name="23">23</a>И те влязоха и я завладяха, но не слушаха гласа Ти и не ходиха по закона Ти, и не вършиха нищо от това, което им беше заповядал да вършат. И ти докара върху тях цялото това зло.</span> <span class="verse"><a name="24">24</a>Ето насипите стигнаха до града, за да го превземат! И градът е предаден в ръката на халдейците, които воюват против него, поради меча и глада, и мора. И това, което си говорил, стана — ето, Ти виждаш!</span> <span class="verse"><a name="25">25</a>Но Ти, Господи БОЖЕ, ми каза: Купи си нивата с пари и повикай свидетели — а градът е предаден в ръката на халдейците!</span> <span class="verse"><a name="26">26</a>И ГОСПОДНОТО слово беше към Еремия и каза:</span> <span class="verse"><a name="27">27</a>Ето, Аз съм ГОСПОД, Бог на всяка плът; има ли нещо невъзможно за Мен?</span> <span class="verse"><a name="28">28</a>Затова така казва ГОСПОД: Ето, Аз предавам този град в ръката на халдейците и в ръката на вавилонския цар Навуходоносор, и той ще го превземе.</span> <span class="verse"><a name="29">29</a>И халдейците, които воюват против този град, ще дойдат и ще запалят този град, и ще го изгорят заедно с къщите, върху чиито покриви кадяха на Ваал и принасяха възлияния на други богове, за да Ме разгневяват.</span> <span class="verse"><a name="30">30</a>Защото израилевите синове и юдовите синове вършеха само това, което беше зло пред Мен, от младостта си; защото израилевите синове не правеха друго, освен да Ме разгневяват с делата на ръцете си, заявява ГОСПОД.</span> <span class="verse"><a name="31">31</a>Защото от деня, в който е бил построен този град, и до днес, той е предизвиквал гнева Ми и яростта Ми, за да го отхвърля отпред Себе Си,</span> <span class="verse"><a name="32">32</a>заради цялото зло на израилевите синове и юдовите синове, което вършиха, за да Ме разгневяват — те, царете им, първенците им, свещениците им и пророците им, юдовите мъже и ерусалимските жители.</span> <span class="verse"><a name="33">33</a>Те обърнаха към Мен гръб, а не лице. И Аз ги учех, като ставах рано и ги поучавах, но те не послушаха да приемат поука,</span> <span class="verse"><a name="34">34</a>а сложиха гнусотиите си в дома, който се нарича с Моето Име, и го оскверниха.</span> <span class="verse"><a name="35">35</a>И построиха високите места на Ваал, които са в долината на Еномовия син, за да превеждат синовете си и дъщерите си през огън за Молох — което не съм заповядал и не Ми е идвало на ум, да извършат тази мерзост, и да въведат Юда в грях.</span> <span class="verse"><a name="36">36</a>И затова, сега така казва ГОСПОД, Израилевият Бог, за този град, за който вие казвате: Предаден е в ръката на вавилонския цар с меч, с глад и с мор:</span> <span class="verse"><a name="37">37</a>Ето, ще ги събера от всички земи, където ги бях изгонил в гнева Си и в яростта Си, и в голямо негодувание. И ще ги върна на това място и ще ги населя в безопасност.</span> <span class="verse"><a name="38">38</a>И те ще Ми бъдат народ и Аз ще им бъда Бог.</span> <span class="verse"><a name="39">39</a>И ще им дам едно сърце и един път, за да се боят винаги от Мен, за тяхно добро и за добро на синовете им след тях.</span> <span class="verse"><a name="40">40</a>И ще сключа с тях вечен завет, че няма да се отвърна от тях да им правя добро; и ще вложа в сърцата им страх от Мен, за да не отстъпят от Мен.</span> <span class="verse"><a name="41">41</a>И ще се радвам за тях да им правя добро и ще ги насадя в тази земя в истина, с цялото Си сърце и с цялата Си душа.</span> <span class="verse"><a name="42">42</a>Защото така казва ГОСПОД: Както докарах върху този народ цялото това голямо зло, така ще докарам върху него и цялото добро, което съм говорил за тях.</span> <span class="verse"><a name="43">43</a>И ще се купуват ниви в тази земя, за която казвате: Пуста е, без човек и животно; предадена е в ръката на халдейците.</span> <span class="verse"><a name="44">44</a>Ще купуват ниви с пари и ще пишат записи, и ще ги запечатват, и ще викат свидетели във вениаминовата земя и в ерусалимските околности, и в юдовите градове, и в планинските градове и в градовете в низината, и в южните градове, защото ще ги върна от плен, заявява ГОСПОД.</span> </p></div</div></div></body></html>