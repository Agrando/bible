<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/jer/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/jer">Jeremiah</a> &gt <strong>Chapter 18</strong></div><p><span class="verse"><a name="1">1</a>Словото, което беше към Еремия от ГОСПОДА и каза:</span> <span class="verse"><a name="2">2</a>Стани и слез в къщата на грънчаря и там ще ти дам да чуеш думите Ми.</span> <span class="verse"><a name="3">3</a>И слязох в къщата на грънчаря, и ето, той работеше изделие на колелата си.</span> <span class="verse"><a name="4">4</a>И съдът, който правеше от глина, се разваляше в ръката на грънчаря и той отново го правеше на друг съд, както на грънчаря му се искаше да го направи.</span> <span class="verse"><a name="5">5</a>И словото на ГОСПОДА беше към мен и каза:</span> <span class="verse"><a name="6">6</a>Не мога ли да направя с вас като този грънчар, доме израилев? — заявява ГОСПОД. Ето, както е глината в ръката на грънчаря, така сте и вие в ръката Ми, доме израилев.</span> <span class="verse"><a name="7">7</a>В един момент говоря за народ или за царство да го изкореня, съсипя и погубя,</span> <span class="verse"><a name="8">8</a>но ако онзи народ, за който съм говорил, се отвърне от злото си, и Аз ще се разкая за злото, което съм мислел да му направя.</span> <span class="verse"><a name="9">9</a>А в друг момент говоря за народ или за царство да го съградя и насадя,</span> <span class="verse"><a name="10">10</a>но ако извърши това, което е зло в очите Ми, като не слуша гласа Ми, тогава ще се разкая за доброто, което съм казал, че ще му направя.</span> <span class="verse"><a name="11">11</a>И сега, говори на юдовите мъже и на ерусалимските жители и кажи: Така казва ГОСПОД: Ето, Аз готвя зло против вас и замислям замисъл против вас. О, върнете се всеки от лошия път и оправете постъпките си и делата си!</span> <span class="verse"><a name="12">12</a>А те казват: Напразно е! Защото ще ходим според замислите си и ще постъпваме всеки според упорството на злото си сърце.</span> <span class="verse"><a name="13">13</a>Затова, така казва ГОСПОД: О, попитайте между народите — кой е чул такива неща? Израилевата девица извърши нещо много отвратително.</span> <span class="verse"><a name="14">14</a>Ще изостави ли ливанският сняг скалата на полето? Ще пресъхне ли идващата отдалеч течаща студена вода?</span> <span class="verse"><a name="15">15</a>Защото Моят народ Ме забрави, кади на нищожните идоли; и те ги препънаха в пътищата им, в древните друмища, да ходят по пътеки, по неутъпкан път,</span> <span class="verse"><a name="16">16</a>да направят земята си за ужас и вечно подсвиркване; всеки, който минава през нея, ще се ужаси и ще поклати глава.</span> <span class="verse"><a name="17">17</a>Като източния вятър ще ги разпръсна пред врага; с гръб, а не с лице ще ги погледна в деня на нещастието им.</span> <span class="verse"><a name="18">18</a>Тогава казаха: Елате, нека скроим замисли против Еремия, защото няма да се изгуби закон от свещеник и съвет от мъдър, и слово от пророк. Елате, нека го поразим с език и нека не внимаваме на нито на една от думите му!</span> <span class="verse"><a name="19">19</a>Внимавай на мен, ГОСПОДИ, и чуй гласа на онези, които се карат с мен!</span> <span class="verse"><a name="20">20</a>Ще се отплати ли зло за добро? Защото изкопаха яма за душата ми. Спомни си, че застанах пред Теб, за да говоря добро за тях, за да отвърна яростта Ти от тях!</span> <span class="verse"><a name="21">21</a>Затова предай синовете им на глад и ги предай в ръката на меча! И нека станат жените им обезчадени и вдовици, а мъжете им да бъдат поразени от смърт, младежите — повалени от меч във война.</span> <span class="verse"><a name="22">22</a>Нека се чуе вик от къщите им, когато докараш внезапно войски върху тях, защото изкопаха яма да ме хванат и скриха примки за краката ми.</span> <span class="verse"><a name="23">23</a>И Ти, ГОСПОДИ, знаеш целия им план против мен, да ме умъртвят. Не прощавай беззаконието им и не изличавай греха им пред Себе Си! Нека бъдат повалени пред Теб; действай против тях във времето на гнева Си!</span> </p></div</div></div></body></html>