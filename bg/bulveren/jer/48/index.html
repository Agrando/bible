<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>За Моав. Така казва ГОСПОД на Войнствата, Израилевият Бог: Горко на Нево, защото се опустоши! Посрами се, беше превзет Кириатаим; посрами се, беше сринат Мисгав.</span> <span class="verse"><a name="2">2</a>Няма вече хвалба за Моав; в Есевон замислиха зло против него: Елате да го изтребим, да не е народ! И ти, Мадмен, ще опустееш, ще те следва меч.</span> <span class="verse"><a name="3">3</a>Глас на писък от Оронаим — опустошение и голямо разрушение!</span> <span class="verse"><a name="4">4</a>Моав беше разрушен, децата му надигнаха писък.</span> <span class="verse"><a name="5">5</a>Защото по нанагорнището на Луит ще се изкачват с непрекъснат плач, а по нанадолнището на Оронаим се чу плачевен вик за разрушение.</span> <span class="verse"><a name="6">6</a>Бягайте, отървавайте живота си и бъдете като самотен храст в пустинята.</span> <span class="verse"><a name="7">7</a>Защото, поради това, че се уповаваше на делата си и на съкровищата си, и ти ще бъдеш хванат. И Хамос ще отиде в плен, свещениците и първенците му заедно с него.</span> <span class="verse"><a name="8">8</a>И ще дойде във всеки град опустошител, никой град няма да се избави. И долината ще погине и равнината ще бъде разорена, както каза ГОСПОД.</span> <span class="verse"><a name="9">9</a>Дайте криле на Моав, защото летейки ще избяга. И градовете му ще станат пустош без жител в тях.</span> <span class="verse"><a name="10">10</a>Проклет онзи, който върши небрежно делото ГОСПОДНО и проклет онзи, който въздържа меча си от кръв!</span> <span class="verse"><a name="11">11</a>Моав е бил безгрижен от младостта си, почивал е като вино на дрождите си; не е бил изпразван от съд в съд, не е ходил в плен. Затова вкусът му е останал в него и уханието му не се е променило.</span> <span class="verse"><a name="12">12</a>Затова, ето, идват дни, заявява ГОСПОД, когато ще му пратя преливачи, които ще го прелеят и ще изпразнят съдовете му, и ще разкъсат меховете му.</span> <span class="verse"><a name="13">13</a>И Моав ще се посрами за Хамос, както се посрами израилевият дом за Ветил, на който се уповаваха.</span> <span class="verse"><a name="14">14</a>Как казвате: Ние сме силни мъже, мъже храбри за война?</span> <span class="verse"><a name="15">15</a>Моав беше опустошен, врагове се накачиха по градовете му, а отбраните му младежи паднаха за клане, заявява Царят — ГОСПОД на Войнствата е Името Му.</span> <span class="verse"><a name="16">16</a>Гибелта на Моав скоро ще дойде и злото му бърза много.</span> <span class="verse"><a name="17">17</a>Оплаквайте го всички, които сте около него, и всички, които знаете името му! Кажете: Как се строши силната тояга и славният жезъл!</span> <span class="verse"><a name="18">18</a>Слез от славата, живей в жажда, жителко, дъще девонска, защото опустошителят на Моав се изкачи против теб, разруши крепостите ти.</span> <span class="verse"><a name="19">19</a>Застани на пътя и наблюдавай, жителко на Ароир. Попитай онзи, който бяга, и онази, която се е отървала. Кажи: Какво стана?</span> <span class="verse"><a name="20">20</a>Моав се посрами, защото е опустошен. Ридай и викай: Известете в Арнон, че Моав беше запустен!</span> <span class="verse"><a name="21">21</a>Присъда сполетя равнинната земя, Олон и Яса, и Мефаат,</span> <span class="verse"><a name="22">22</a>и Девон, и Нево, и Вет-Дивлатаим,</span> <span class="verse"><a name="23">23</a>Кириатаим, Вет-Гамул, и Вет-Маон,</span> <span class="verse"><a name="24">24</a>и Кариот, и Восора, и всичките градове на моавската земя, далечните и близките.</span> <span class="verse"><a name="25">25</a>Отсече се рогът на Моав и мишцата му се строши, заявява ГОСПОД.</span> <span class="verse"><a name="26">26</a>Напийте го, защото против ГОСПОДА се превъзнесе, за да се валя Моав в бълвоча си, да стане за присмех и той.</span> <span class="verse"><a name="27">27</a>Защото, не ти ли беше Израил за присмех? Или беше намерен сред крадци, че колкото пъти говориш за него, потреперваш от отвращение?</span> <span class="verse"><a name="28">28</a>Напуснете градовете и живейте в скалите, моавски жители, и бъдете като гълъбица, която свива гнездо по ръба на зейналата пропаст.</span> <span class="verse"><a name="29">29</a>Чухме за гордостта на Моав — много е горд — за високомерието му и гордостта му, и надутостта му, и надигането на сърцето му.</span> <span class="verse"><a name="30">30</a>Аз зная неговото беснеене, заявява ГОСПОД, и неговата нищожност; нищожно постъпваха.</span> <span class="verse"><a name="31">31</a>Затова ще заридая за Моав и ще извикам за целия Моав; жалее се за мъжете на Кир-Арес.</span> <span class="verse"><a name="32">32</a>Повече от плача на Язир ще плача за теб, лоза на Севма! Клонките ти преминаха морето, стигнаха до морето на Язир. Опустошител връхлетя плодовете ти и гроздобера ти.</span> <span class="verse"><a name="33">33</a>И веселието и радостта се отнеха от плодородното поле и от моавската земя. И спрях виното от линовете, не се тъпче грозде с радостен вик; силният вик не е радостен вик.</span> <span class="verse"><a name="34">34</a>От писъка на Есевон до Елеала, до Яса нададоха глас, от Сигор до Оронаим, до Еглат-Шелишия, защото и водите на Нимрим пресъхнаха.</span> <span class="verse"><a name="35">35</a>И ще премахна от Моав, заявява ГОСПОД, онзи, който се изкачва на високото място и кади на боговете си.</span> <span class="verse"><a name="36">36</a>Затова сърцето ми звучи за Моав като флейта и сърцето ми звучи като флейта за мъжете на Кир-Арес — защото богатството, което придоби, погина,</span> <span class="verse"><a name="37">37</a>защото всяка глава е плешива и всяка брада е обръсната, по всичките ръце има нарязвания, а на слабините — вретище.</span> <span class="verse"><a name="38">38</a>По всичките къщни покриви на Моав и по улиците му всички ридаят, защото строших Моав като нежелан съд, заявява ГОСПОД.</span> <span class="verse"><a name="39">39</a>Как се съкруши! — ридаят. Как Моав обърна гръб от срам! И Моав ще бъде за подигравка и ужас на всички около него.</span> <span class="verse"><a name="40">40</a>Защото така казва ГОСПОД: Ето, като орел ще лети и ще разпростре крилете си над Моав.</span> <span class="verse"><a name="41">41</a>Градовете са превзети, крепостите — завладени. И сърцата на силните мъже на Моав ще бъдат в онзи ден като сърцето на жена в родилни болки.</span> <span class="verse"><a name="42">42</a>И Моав ще се унищожи да не бъде народ, защото против ГОСПОДА се превъзнесе.</span> <span class="verse"><a name="43">43</a>Страх и яма, и примка върху теб, жителю на Моав, заявява ГОСПОД.</span> <span class="verse"><a name="44">44</a>Който избегне от страха, ще падне в ямата, а който излезе от ямата, ще се хване в примката; защото ще докарам върху него, върху Моав, годината на наказанието му, заявява ГОСПОД.</span> <span class="verse"><a name="45">45</a>Под сянката на Есевон застанаха безсилни бягащите, защото огън излезе от Есевон и пламък отсред Сион и погълна края на Моав и темето на метежниците.</span> <span class="verse"><a name="46">46</a>Горко ти Моаве! Погина народът на Хамос, защото синовете ти бяха взети в плен и дъщерите ти са пленници.</span> <span class="verse"><a name="47">47</a>Но Аз ще върна Моав от плен в последните дни, заявява ГОСПОД. Дотук присъдата на Моав.</span> </p></div</div></div></body></html>