<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/jer/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/jer">Jeremiah</a> &gt <strong>Chapter 30</strong></div><p><span class="verse"><a name="1">1</a>Словото, което беше към Еремия от ГОСПОДА и каза:</span> <span class="verse"><a name="2">2</a>Така говори ГОСПОД, Израилевият Бог, и казва: Напиши в книга всичките думи, които ти говорих.</span> <span class="verse"><a name="3">3</a>Защото, ето, идват дни, заявява ГОСПОД, когато ще върна от плен народа Си Израил и Юда, казва ГОСПОД, и ще ги върна в земята, която дадох на бащите им да я притежават.</span> <span class="verse"><a name="4">4</a>И ето думите, които ГОСПОД говори за Израил и за Юда:</span> <span class="verse"><a name="5">5</a>Да, така казва ГОСПОД: Глас на ужас чухме, страх, и няма мир.</span> <span class="verse"><a name="6">6</a>Попитайте сега и вижте — мъж ражда ли? Защо гледам всеки мъж с ръцете си на кръста, като раждаща жена, и всички лица са побледнели?</span> <span class="verse"><a name="7">7</a>Горко, защото велик е онзи ден, не е имало подобен на него. Това е времето на голямата скръб на Яков, но ще бъде спасен от нея.</span> <span class="verse"><a name="8">8</a>И в онзи ден, заявява ГОСПОД на Войнствата, ще строша ярема му от врата ти, ще разкъсам оковите ти и няма вече да го поробват чужденци;</span> <span class="verse"><a name="9">9</a>а ще слугуват на ГОСПОДА, своя Бог, и на царя си Давид, когото ще им издигна.</span> <span class="verse"><a name="10">10</a>А ти не се бой, служителю Мой, Якове, заявява ГОСПОД, и не се страхувай, Израилю! Защото, ето, Аз ще те спася от далечната страна и потомството ти — от земята на плена им. И Яков ще се върне и ще се успокои, и ще си почине, и никой няма да го плаши.</span> <span class="verse"><a name="11">11</a>Защото Аз съм с теб, заявява ГОСПОД, за да те спася. Защото ще сложа край на всичките народи, където съм те разпръснал; но на теб няма да сложа край, а ще те накажа с право и никак няма да те изкарам невинен.</span> <span class="verse"><a name="12">12</a>Защото така казва ГОСПОД: Раната ти е неизлечима, тежка е язвата ти.</span> <span class="verse"><a name="13">13</a>Няма кой да защитава делото ти, няма лекове за раната, няма излекуване за теб.</span> <span class="verse"><a name="14">14</a>Всичките ти любовници те забравиха, не те търсят. Защото те нараних с рана като от враг, с наказание от жесток човек заради големите ти беззакония и понеже се умножиха греховете ти.</span> <span class="verse"><a name="15">15</a>Защо викаш от раната си, че болката ти е неизлечима? Заради големите ти беззакония и понеже се умножиха греховете ти, ти направих това.</span> <span class="verse"><a name="16">16</a>Затова всички, които те изпояждат, ще бъдат изпоядени, и всичките ти притеснители, всички ще отидат в плен; и онези, които те ограбват, ще бъдат ограбени, и всички, които те плячкосват, ще предам на плячкосване.</span> <span class="verse"><a name="17">17</a>Защото ще ти възстановя здравето и ще те изцеля от раните ти, заявява ГОСПОД. Понеже те нарекоха отхвърлен: Това е Сион, за когото никой не пита.</span> <span class="verse"><a name="18">18</a>Така казва ГОСПОД: Ето, Аз ще върна от плен шатрите на Яков и ще се смиля за жилищата му. И градът ще се построи на своята грамада развалини и дворецът ще се населява според правото си.</span> <span class="verse"><a name="19">19</a>И от тях ще излиза благодарение и глас на веселящи се. И Аз ще ги умножа и няма да намалеят, ще ги прославя и няма да се унижат.</span> <span class="verse"><a name="20">20</a>Синовете им ще бъдат както преди и събранието им ще се утвърди пред Мен; и ще накажа всички, които ги потискат.</span> <span class="verse"><a name="21">21</a>И благородният им ще бъде от тях и управникът им ще излезе изсред тях. И Аз ще го доближа и той ще се приближи до Мен, защото кой е този, който е заложил сърцето си да се приближи до Мен? — заявява ГОСПОД.</span> <span class="verse"><a name="22">22</a>И вие ще Ми бъдете народ и Аз ще ви бъда Бог.</span> <span class="verse"><a name="23">23</a>Ето, ураган от ГОСПОДА, ярост излезе, помитащ ураган, ще се стовари върху главата на безбожните.</span> <span class="verse"><a name="24">24</a>Пламенният гняв на ГОСПОДА няма да се върне, докато Той не извърши и докато не изпълни намеренията на сърцето Си. В последните дни ще разберете това.</span> </p></div</div></div></body></html>