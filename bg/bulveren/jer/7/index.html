<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/jer/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/jer">Jeremiah</a> &gt <strong>Chapter 7</strong></div><p><span class="verse"><a name="1">1</a>Словото, което беше към Еремия от ГОСПОДА и каза:</span> <span class="verse"><a name="2">2</a>Застани в портата на ГОСПОДНИЯ дом и викай там това слово, и кажи: Слушайте словото на ГОСПОДА, всички от Юда, които влизате през тези порти за да се поклоните на ГОСПОДА!</span> <span class="verse"><a name="3">3</a>Така казва ГОСПОД на Войнствата, Израилевият Бог: Поправете пътищата си и делата си, и Аз ще ви оставя да живеете на това място.</span> <span class="verse"><a name="4">4</a>Не разчитайте на лъжливи думи, да казвате: Храмът ГОСПОДЕН, храмът ГОСПОДЕН, храмът ГОСПОДЕН е това!</span> <span class="verse"><a name="5">5</a>Защото, ако наистина поправите пътищата си и делата си, ако наистина съдите право между човека и ближния му,</span> <span class="verse"><a name="6">6</a>ако не потискате чужденеца, сирачето и вдовицата и не проливате невинна кръв на това място, и не следвате чужди богове за свое собствено зло,</span> <span class="verse"><a name="7">7</a>тогава ще ви оставя да живеете на това място, в земята, която дадох на бащите ви за вечни векове.</span> <span class="verse"><a name="8">8</a>Ето, вие разчитате на лъжливи думи, от които няма полза.</span> <span class="verse"><a name="9">9</a>Като крадете, убивате и прелюбодействате, и се кълнете лъжливо и кадите на Ваал, и следвате други богове, които не сте познавали,</span> <span class="verse"><a name="10">10</a>ще идвате ли после да стоите пред Мен в този дом, който се нарича с Моето Име, и да казвате: Отървахме се! — за да вършите всички тези гнусотии?</span> <span class="verse"><a name="11">11</a>Този дом, който се нарича с Моето Име, разбойнически вертеп ли стана в очите ви? И ето, Аз сам видях това, заявява ГОСПОД.</span> <span class="verse"><a name="12">12</a>Но идете сега на мястото Ми, което беше в Сило, където отначало настаних Името Си, и вижте какво му направих заради злината на Своя народ Израил.</span> <span class="verse"><a name="13">13</a>И сега, понеже извършихте всички тези дела, заявява ГОСПОД, и Аз ви говорих, ставах рано и говорих, но вие не слушахте, и ви виках, но не отговорихте,</span> <span class="verse"><a name="14">14</a>затова ще направя на дома, който се нарича с Моето Име, на който вие се уповавате, и на мястото, което дадох на вас и на бащите ви, както направих на Сило!</span> <span class="verse"><a name="15">15</a>И ще ви отхвърля отпред Себе Си, както отхвърлих всичките ви братя, цялото потомство на Ефрем.</span> <span class="verse"><a name="16">16</a>А ти не се молй за този народ и не издигай вик или молитва за тях, и не се застъпвай пред Мен, защото няма да те послушам.</span> <span class="verse"><a name="17">17</a>Не виждаш ли какво вършат те в юдовите градове и по ерусалимските улици?</span> <span class="verse"><a name="18">18</a>Синовете събират дърва и бащите кладат огъня, а жените месят тестото, за да правят пити на небесната царица и да правят възлияния на други богове, за да Ме оскърбяват.</span> <span class="verse"><a name="19">19</a>Мен ли оскърбяват? — заявява ГОСПОД. — Не ли себе си, за посрамване на лицата си?</span> <span class="verse"><a name="20">20</a>Затова, така казва Господ БОГ: Ето, гневът Ми и яростта Ми ще се излеят на това място, върху човек и върху животно, и върху полските дървета, и върху плода на земята; и ще гори и няма да угасне.</span> <span class="verse"><a name="21">21</a>Така казва ГОСПОД на Войнствата, Израилевият Бог: Прибавете всеизгарянията си към жертвите си и яжте месо!</span> <span class="verse"><a name="22">22</a>Защото не говорих на бащите ви и не им заповядах за всеизгаряния и жертви в деня, когато ги изведох от египетската земя;</span> <span class="verse"><a name="23">23</a>а това слово им заповядах и казах: Слушайте гласа Ми и Аз ще ви бъда Бог, и вие ще Ми бъдете народ; и ходете по всичките пътища, които ви заповядвам, за да ви бъде добре.</span> <span class="verse"><a name="24">24</a>А те не послушаха и не приклониха ухото си, а ходиха според намеренията и според упорството на злото си сърце и Ми обърнаха гръб, а не лице.</span> <span class="verse"><a name="25">25</a>От деня, когато бащите ви излязоха от египетската земя, до днес изпращах всичките Си слуги, пророците, до вас, всеки ден ставах рано и ги изпращах.</span> <span class="verse"><a name="26">26</a>Но не Ме послушаха и не приклониха ухото си, а закоравиха врата си, постъпиха по-зле от бащите си.</span> <span class="verse"><a name="27">27</a>Затова ще им говориш всички тези думи, но няма да те послушат; и ще викаш към тях, но няма да ти отговорят.</span> <span class="verse"><a name="28">28</a>И им кажи: Това е народът, който не слуша гласа на ГОСПОДА, своя Бог, и не приема поправка. Истината погина и се отсече от устата им.</span> <span class="verse"><a name="29">29</a>Острижи косата си и я хвърли и надигни оплакване по голите височини, защото ГОСПОД отхвърли и остави поколението, на което се разгневи.</span> <span class="verse"><a name="30">30</a>Защото юдовите синове извършиха това, което е зло пред Мен, заявява ГОСПОД, поставиха гнусотиите си в дома, който се нарича с Моето Име, за да го осквернят.</span> <span class="verse"><a name="31">31</a>И построиха високите места на Тофет, който е в долината на Еномовия син, за да горят синовете си и дъщерите си в огън, което не съм заповядвал и на ум не Ми е идвало.</span> <span class="verse"><a name="32">32</a>Затова, ето, идват дни, заявява ГОСПОД, когато няма вече да се казва Тофет и долина на Еномовия син, а долина на клането, и ще погребват в Тофет поради липса на място.</span> <span class="verse"><a name="33">33</a>И труповете на този народ ще бъдат за храна на небесните птици и на земните зверове и няма да има кой да ги плаши.</span> <span class="verse"><a name="34">34</a>И ще направя да престане в юдовите градове и по ерусалимските улици глас на радост и глас на веселие, глас на младоженец и глас на невяста, защото земята ще стане пустош.</span> </p></div</div></div></body></html>