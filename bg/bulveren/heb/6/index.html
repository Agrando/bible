<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Поради това, нека оставим първоначалното учение за Христос и нека се обърнем към пълната зрялост, без да полагаме отново за основа покаянието от мъртви дела и вярата в Бога,</span> <span class="verse"><a name="2">2</a>учението за умивания, за ръкополагане, за възкресение на мъртвите и за вечен съд.</span> <span class="verse"><a name="3">3</a>И това ще направим, ако Бог позволи.</span> <span class="verse"><a name="4">4</a>Защото за тези, които веднъж са били осветлени и са опитали от небесния дар, и са станали съпричастни на Светия Дух,</span> <span class="verse"><a name="5">5</a>и са опитали доброто Божие слово и силите на бъдещия век,</span> <span class="verse"><a name="6">6</a>а са отпаднали, е невъзможно да се обновят за покаяние, като отново разпъват за себе си Божия Син и Го опозоряват.</span> <span class="verse"><a name="7">7</a>Защото земята, която се е поила от дъжда, който пада често на нея, и която ражда полезни растения за тези, за които се и обработва, получава благословение от Бога,</span> <span class="verse"><a name="8">8</a>но ако ражда тръни и репеи, е негодна и е близко до проклятие, чийто край е изгаряне.</span> <span class="verse"><a name="9">9</a>Но относно вас, възлюбени, макар и да говорим така, ние сме убедени в по-доброто и спасителното.</span> <span class="verse"><a name="10">10</a>Защото Бог не е несправедлив, за да забрави делото ви и любовта, която показахте към Неговото Име, като послужихте и още служите на светиите.</span> <span class="verse"><a name="11">11</a>И желаем всеки от вас да показва същото усърдие за пълна увереност в надеждата докрай,</span> <span class="verse"><a name="12">12</a>да не бъдете лениви, а да подражавате на онези, които чрез вяра и търпение наследяват обещанията.</span> <span class="verse"><a name="13">13</a>Защото, когато Бог даваше обещание на Авраам, понеже нямаше никой по-голям, в когото да се закълне, се закле в Себе Си, като каза:</span> <span class="verse"><a name="14">14</a>?Наистина ще те благословя премного и ще те умножа и преумножа.“</span> <span class="verse"><a name="15">15</a>И така, Авраам с дълготърпение получи обещаното.</span> <span class="verse"><a name="16">16</a>Защото, както хората се кълнат в някой по-голям от тях и клетвата, дадена за потвърждение, е край на всеки спор за тях,</span> <span class="verse"><a name="17">17</a>така и Бог, като искаше да покаже по-пълно на наследниците на обещанието, че намерението Му е неизменимо, си послужи с клетва,</span> <span class="verse"><a name="18">18</a>така че чрез две неизменими неща, в които е невъзможно за Бога да лъже, да имаме голямо насърчение ние, които сме прибягнали да сграбчим поставената пред нас надежда,</span> <span class="verse"><a name="19">19</a>която имаме като здрава и непоколебима котва за душата и която прониква в това, което е вътре, зад завесата,</span> <span class="verse"><a name="20">20</a>където Иисус влезе за нас като предшественик и стана Първосвещеник според Мелхиседековия чин до века.</span> </p></div</div></div></body></html>