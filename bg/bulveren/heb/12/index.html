<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/heb/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/heb">Hebrews</a> &gt <strong>Chapter 12</strong></div><p><span class="verse"><a name="1">1</a>Затова и ние, като сме заобиколени от такъв голям облак свидетели, нека отхвърлим всяко бреме и греха, който лесно ни оплита, и нека тичаме с издръжливост в поставеното пред нас поприще,</span> <span class="verse"><a name="2">2</a>като гледаме на Иисус, Начинателя и Завършителя на нашата вяра, който заради предстоящата Му радост издържа кръста, като презря срама, и седна отдясно на Божия престол.</span> <span class="verse"><a name="3">3</a>Защото размислете за Този, който издържа такава враждебност против Себе Си от грешниците, за да не ви дотяга и да не ставате малодушни.</span> <span class="verse"><a name="4">4</a>Не сте се съпротивили още до кръв в борбата си против греха</span> <span class="verse"><a name="5">5</a>и сте забравили увещанието, което ви съветва като синове: ?Сине мой, не презирай наказанието на Господа и не отслабвай, когато те изобличава Той,</span> <span class="verse"><a name="6">6</a>защото Господ наказва този, когото люби, и бие всеки син, когото приема.“</span> <span class="verse"><a name="7">7</a>Ако търпите наказание, Бог постъпва с вас като със синове, защото кой е този син, когото баща му не наказва?</span> <span class="verse"><a name="8">8</a>Но ако сте без наказание, в което всички участват, тогава сте незаконородени деца, а не синове.</span> <span class="verse"><a name="9">9</a>Освен това, имали сме бащи по плът, които са ни наказвали, и ние сме ги почитали; не трябва ли много повече да се покоряваме на Отца на духовете и да живеем?</span> <span class="verse"><a name="10">10</a>Защото те са ни наказвали за кратко време, както са смятали за добре; а Той – за наша полза, за да бъдем участници в Неговата святост.</span> <span class="verse"><a name="11">11</a>Нито едно наказание не изглежда да е за радост, а за скръб; но после донася мирния плод на правдата на тези, които са били обучавани чрез него.</span> <span class="verse"><a name="12">12</a>Затова ?укрепете немощните ръце и отслабналите колена“</span> <span class="verse"><a name="13">13</a>и направете за краката си прави пътища, за да не се отклони куцото, а да се изцели.</span> <span class="verse"><a name="14">14</a>Търсете мир с всички и онова освещение, без което никой няма да види Господа,</span> <span class="verse"><a name="15">15</a>като внимавате да не би някой да не достигне до Божията благодат; да не би да поникне някой горчив корен, който да ви смущава, така че мнозина да се осквернят от него;</span> <span class="verse"><a name="16">16</a>да не би някой да е блудник или безбожник, като Исав, който за едно ястие продаде първородството си,</span> <span class="verse"><a name="17">17</a>понеже знаете, че даже когато искаше след това да наследи благословението, той беше отхвърлен, защото не намери място за покаяние, въпреки че го потърси със сълзи.</span> <span class="verse"><a name="18">18</a>Защото вие не сте пристъпили до осезаема планина и която е пламнала в огън, нито до тъмнина, мрак и буря,</span> <span class="verse"><a name="19">19</a>нито сте чули звук на тръба и глас на думи – такъв, че онези, които го чуха, се помолиха да не им се говори повече нито дума,</span> <span class="verse"><a name="20">20</a>защото не можеха да издържат онова, което им се заповядваше: ?Даже животно, ако се допре до планината, да се убие с камъни“,</span> <span class="verse"><a name="21">21</a>и гледката беше толкова страшна, че Мойсей каза: ?Много съм уплашен и разтреперен“ –</span> <span class="verse"><a name="22">22</a>а пристъпихме до хълма Сион, до града на живия Бог, небесния Ерусалим, и при десетки хиляди ангели, при празнично събрание</span> <span class="verse"><a name="23">23</a>и при събранието на първородните, които са записани на небесата, при Бога, Съдията на всички, при духовете на усъвършенстваните праведници,</span> <span class="verse"><a name="24">24</a>при Иисус, Посредника на нов завет, и при поръсената кръв, която говори по-добре от тази на Авел.</span> <span class="verse"><a name="25">25</a>Внимавайте да не отхвърлите Този, който говори; защото, ако не избегнаха наказанието онези, които отхвърлиха този, който ги предупреждаваше на земята, колко повече не ще избегнем ние, ако се отвърнем от Онзи, който предупреждава от небесата,</span> <span class="verse"><a name="26">26</a>чийто глас разтърси тогава земята! Но сега Той обеща, като каза: ?Още веднъж Аз ще разтърся не само земята, но и небето.“</span> <span class="verse"><a name="27">27</a>А това ?още веднъж“ означава премахването на онези неща, които могат да се разклатят, тоест направените неща, за да останат тези, които не могат да се разклатят.</span> <span class="verse"><a name="28">28</a>Затова, понеже приемаме непоклатимо царство, нека бъдем благодарни и така да служим благоугодно на Бога с благоговение и страхопочитание;</span> <span class="verse"><a name="29">29</a>защото и нашият Бог е огън пояждащ.</span> </p></div</div></div></body></html>