<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Постоянствайте в братолюбието.</span> <span class="verse"><a name="2">2</a>Не забравяйте гостолюбието, понеже чрез него някои, без да знаят, са приели на гости ангели.</span> <span class="verse"><a name="3">3</a>Помнете затворените, като че заедно с тях сте затворени, страдащите, понеже и самите вие сте в тяло.</span> <span class="verse"><a name="4">4</a>Женитбата да бъде на почит у всички и леглото – неосквернено, защото Бог ще съди блудниците и прелюбодейците.</span> <span class="verse"><a name="5">5</a>Не се отдавайте на сребролюбие, задоволявайте се с това, което имате, защото Бог е казал: ?Никак няма да те оставя и никак няма да те напусна.“</span> <span class="verse"><a name="6">6</a>Така че ние смело можем да кажем: ?Господ ми е помощник, няма да се убоя; какво ще ми стори човек?“</span> <span class="verse"><a name="7">7</a>Помнете онези, които ви ръководят, които са ви говорили Божието слово, и подражавайте на вярата им, като гледате следствията от техния начин на живот.</span> <span class="verse"><a name="8">8</a>Иисус Христос е същият вчера, днес и до века.</span> <span class="verse"><a name="9">9</a>Не се увличайте по разни и странни учения, защото е добре сърцето да се укрепва с благодат, а не с наредби за ястия, от които не са имали полза онези, които са се водили по тях.</span> <span class="verse"><a name="10">10</a>Ние имаме олтар, от който нямат право да ядат онези, които служат в скинията.</span> <span class="verse"><a name="11">11</a>Защото телата на животните, чиято кръв първосвещеникът внася в светилището като жертва за греховете, се изгарят вън от стана.</span> <span class="verse"><a name="12">12</a>Затова и Иисус, за да освети народа чрез Своята Собствена кръв, пострада вън от градската порта.</span> <span class="verse"><a name="13">13</a>И така, нека и ние излизаме към Него вън от стана, понасяйки Неговия позор.</span> <span class="verse"><a name="14">14</a>Защото тук ние нямаме постоянен град, а търсим този, който ще дойде.</span> <span class="verse"><a name="15">15</a>И така, чрез Него нека принасяме на Бога непрестанно жертва на хваление, тоест плод на устни, които изповядват Неговото Име.</span> <span class="verse"><a name="16">16</a>И не забравяйте да вършите добро и да разделяте с другите, защото такива жертви са угодни на Бога.</span> <span class="verse"><a name="17">17</a>Подчинявайте се на онези, които ви ръководят, и се покорявайте, защото те бдят за вашите души като такива, които ще отговарят; за да правят това с радост, а не с въздишане, защото да го правят с въздишане не е полезно за вас.</span> <span class="verse"><a name="18">18</a>Молете се за нас, защото сме уверени, че имаме чиста съвест, като искаме във всичко да постъпваме добре.</span> <span class="verse"><a name="19">19</a>А особено ви моля да правите това, за да мога по-скоро да ви бъда върнат.</span> <span class="verse"><a name="20">20</a>А Бог на мира, който чрез кръвта на вечния завет възведе от мъртвите великия Пастир на овцете – нашия Господ Иисус –</span> <span class="verse"><a name="21">21</a>нека ви усъвършенства във всяко добро нещо, за да вършите Неговата воля, като изработва във вас това, което е угодно пред Него, чрез Иисус Христос, на когото да бъде слава за вечни векове. Амин.</span> <span class="verse"><a name="22">22</a>И аз ви умолявам, братя, да приемете с търпение това напътствено слово, защото ви писах накратко.</span> <span class="verse"><a name="23">23</a>Знайте, че нашият брат Тимотей е пуснат на свобода; и с него, ако дойде скоро, ще ви видя.</span> <span class="verse"><a name="24">24</a>Поздравете всички, които ви ръководят, и всички светии! Поздравяват ви тези, които са от Италия.</span> <span class="verse"><a name="25">25</a>Благодат да бъде с всички вас. Амин.</span> </p></div</div></div></body></html>