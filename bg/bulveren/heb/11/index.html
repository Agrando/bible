<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/heb/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/heb">Hebrews</a> &gt <strong>Chapter 11</strong></div><p><span class="verse"><a name="1">1</a>А вярата е твърдата увереност в неща, за които се надяваме, убеденост в неща, които не виждаме.</span> <span class="verse"><a name="2">2</a>Защото заради нея старовременните получаваха свидетелство.</span> <span class="verse"><a name="3">3</a>С вяра разбираме, че световете са били устроени с Божието слово, така че видимото не стана от видими неща.</span> <span class="verse"><a name="4">4</a>С вяра Авел принесе на Бога по-добра жертва от тази на Каин, чрез която за него се засвидетелства, че е праведен, тъй като Бог свидетелства за неговите дарове. И чрез тази вяра той, макар и мъртъв, още говори.</span> <span class="verse"><a name="5">5</a>С вяра Енох беше преселен, за да не види смърт, и не можеше да бъде намерен, защото Бог го пресели. Понеже преди неговото преселване за него беше свидетелствано, че е бил угоден на Бога.</span> <span class="verse"><a name="6">6</a>А без вяра не е възможно да се угоди на Бога, защото, който идва при Бога, трябва да вярва, че Той съществува и че възнаграждава тези, които Го търсят.</span> <span class="verse"><a name="7">7</a>С вяра Ной, предупреден от Бога за неща, които още не се виждаха, и движен от страхопочитание, направи ковчег за спасение на своя дом. Чрез тази вяра той осъди света и стана наследник на правдата, която е от вяра.</span> <span class="verse"><a name="8">8</a>С вяра Авраам, когато беше повикан да излезе и да отиде на едно място, което щеше да получи в наследство, послуша и излезе, без да знае къде отива.</span> <span class="verse"><a name="9">9</a>С вяра той се засели в обещаната земя като в чужда и живееше в шатри с Исаак и Яков, сънаследниците на същото обещание,</span> <span class="verse"><a name="10">10</a>защото очакваше един град, който има вечни основи, на който Архитект и Строител е Бог.</span> <span class="verse"><a name="11">11</a>С вяра и самата Сара получи сила да зачене и роди в преминала възраст, понеже счете за верен Този, който беше дал обещанието.</span> <span class="verse"><a name="12">12</a>Затова само от един човек, и то замъртвял, се народи толкова многобройно потомство, колкото са звездите на небето и колкото е крайморският пясък, който не може да се изброи.</span> <span class="verse"><a name="13">13</a>Всички тези умряха във вяра, тъй като не бяха получили изпълнението на обещанията; но като ги видяха отдалеч и като ги приветстваха, изповядаха, че са чужденци и пришълци на земята.</span> <span class="verse"><a name="14">14</a>А онези, които говорят така, показват явно, че търсят свое отечество.</span> <span class="verse"><a name="15">15</a>И наистина, ако те са мислели за онова отечество, от което са били излезли, щяха да имат време да се върнат.</span> <span class="verse"><a name="16">16</a>Но сега те копнеят за едно по-добро отечество, тоест небесно. Затова Бог не се срамува от тях, да се нарече техен Бог, защото им е приготвил град.</span> <span class="verse"><a name="17">17</a>С вяра Авраам, когато беше изпитван, принесе Исаак в жертва – онзи, който беше получил обещанията, принесе единородния си син;</span> <span class="verse"><a name="18">18</a>онзи, за когото беше казано: ?По Исаак ще се нарече твоето потомство“;</span> <span class="verse"><a name="19">19</a>като разсъди, че Бог може да възкресява и от мъртвите, откъдето, като символ на възкресението, го и получи обратно.</span> <span class="verse"><a name="20">20</a>С вяра Исаак благослови Яков и Исав за неща, които щяха да дойдат.</span> <span class="verse"><a name="21">21</a>С вяра Яков на умиране благослови всеки от синовете на Йосиф и се поклони на Бога, подпирайки се на върха на тоягата си.</span> <span class="verse"><a name="22">22</a>С вяра Йосиф на умиране спомена за излизането на израилевите синове и даде поръчка за костите си.</span> <span class="verse"><a name="23">23</a>С вяра, когато се роди Мойсей, родителите му го криха три месеца, защото видяха, че беше красиво дете, и не се бояха от заповедта на царя.</span> <span class="verse"><a name="24">24</a>С вяра Мойсей, когато стана на възраст, отказа да се нарича син на дъщерята на фараона</span> <span class="verse"><a name="25">25</a>и предпочете да страда с Божия народ, а не да се наслаждава временно на греха,</span> <span class="verse"><a name="26">26</a>като счете опозоряването на Христос за по-голямо богатство от египетските съкровища, защото гледаше към наградата.</span> <span class="verse"><a name="27">27</a>С вяра той напусна Египет, без да се бои от царския гняв, защото издържа, като че ли виждаше Невидимия.</span> <span class="verse"><a name="28">28</a>С вяра изпълни Пасхата и поръсването с кръвта, за да не се допре до тях този, който погубваше първородните.</span> <span class="verse"><a name="29">29</a>С вяра израилтяните минаха през Червено море като по суша, а египтяните, като се опитаха да направят същото, се издавиха.</span> <span class="verse"><a name="30">30</a>Чрез вяра стените на Ерихон паднаха, след като бяха обикаляли седем дни около тях.</span> <span class="verse"><a name="31">31</a>С вяра блудницата Раав не погина заедно с непокорните, като прие съгледвачите с мир.</span> <span class="verse"><a name="32">32</a>И какво повече да кажа? Защото няма да ми стигне време да говоря за Гедеон, Варак, Самсон и Ефтай, още и за Давид, и за Самуил, и за пророците,</span> <span class="verse"><a name="33">33</a>които с вяра побеждаваха царства, раздаваха правда, получаваха обещания, затваряха устите на лъвове,</span> <span class="verse"><a name="34">34</a>угасяха силата на огъня, избягваха от острието на меча, от слабост ставаха силни, ставаха силни в бой, обръщаха в бяг чужди войски,</span> <span class="verse"><a name="35">35</a>жени приемаха мъртвите си възк��есени. А други бяха мъчени, като не приемаха да бъдат освободени, за да получат по-добро възкресение,</span> <span class="verse"><a name="36">36</a>други бяха подлагани на изпитания от подигравки и бичувания, а още и окови и тъмници,</span> <span class="verse"><a name="37">37</a>бяха убивани с камъни, изкушавани, разрязвани с триони, умираха заклани от меч, скитаха се в овчи и кози кожи, като търпяха лишения, бедствия и страдания.</span> <span class="verse"><a name="38">38</a>Тези, за които светът не беше достоен, се скитаха по пустините и планините, по пещерите и рововете на земята.</span> <span class="verse"><a name="39">39</a>Но всички тези, макар и да бяха засвидетелствани чрез вярата, не получиха изпълнението на обещанието,</span> <span class="verse"><a name="40">40</a>да не би да достигнат съвършенство без нас; защото за нас Бог беше предвидил нещо по-добро.</span> </p></div</div></div></body></html>