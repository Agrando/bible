<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/heb">Hebrews</a> &gt <strong>Chapter 3</strong></div><p><span class="verse"><a name="1">1</a>Затова, свети братя, участници в небесното призвание, размислете за Апостола и Първосвещеника, когото ние изповядваме – Христос Иисус,</span> <span class="verse"><a name="2">2</a>който е верен на Този, който Го постави, както беше и Мойсей в целия Негов дом.</span> <span class="verse"><a name="3">3</a>Понеже Той се удостои със слава, толкова по-голяма от тази на Мойсей, колкото е по-голяма почитта, която има онзи, който е построил къщата, от почитта, която има къщата.</span> <span class="verse"><a name="4">4</a>Защото всяка къща се строи от някого, а Този, който е построил всичко, е Бог.</span> <span class="verse"><a name="5">5</a>И Мойсей беше верен в целия Негов дом като слуга, за да засвидетелства за онова, което щеше да се оповести по-късно;</span> <span class="verse"><a name="6">6</a>а Христос – като Син над Неговия дом. Неговият дом сме ние, ако държим здраво дръзновението и похвалата на надеждата докрай.</span> <span class="verse"><a name="7">7</a>Затова, както казва Светият Дух: ?Днес, ако чуете гласа Му,</span> <span class="verse"><a name="8">8</a>не закоравявайте сърцата си както в преогорчението, както в деня на изкушението в пустинята,</span> <span class="verse"><a name="9">9</a>където бащите ви Ме изкушиха, изпитаха Ме и видяха делата Ми четиридесет години.</span> <span class="verse"><a name="10">10</a>Затова се разгневих на това поколение и казах: Всякога се заблуждават в сърцата си и не са познали Моите пътища.</span> <span class="verse"><a name="11">11</a>Така се заклех в гнева Си: Те няма да влязат в Моята почивка!“</span> <span class="verse"><a name="12">12</a>Внимавайте, братя, да не би да има в някого от вас зло сърце на неверие, което да отстъпи от живия Бог.</span> <span class="verse"><a name="13">13</a>Но се увещавайте един друг всеки ден, докато е още ?днес“, за да не би някой от вас да се закорави чрез измамата на греха.</span> <span class="verse"><a name="14">14</a>Защото ние сме станали участници в Христос, ако удържим твърдо първоначалната си увереност докрай;</span> <span class="verse"><a name="15">15</a>докато се казва: ?Днес, ако чуете гласа Му, не закоравявайте сърцата си както в преогорчението.“</span> <span class="verse"><a name="16">16</a>Защото кои бяха тези, които, като чуха, Го преогорчиха? Не бяха ли всички онези, които излязоха от Египет с Мойсей?</span> <span class="verse"><a name="17">17</a>А против кои се гневи четиридесет години? Не против онези ли, които съгрешиха и чиито трупове паднаха в пустинята?</span> <span class="verse"><a name="18">18</a>На кои още се закле, че няма да влязат в Неговата почивка? Не на онези ли, които бяха непокорни?</span> <span class="verse"><a name="19">19</a>И така, виждаме, че те не можаха да влязат поради неверието си.</span> </p></div</div></div></body></html>