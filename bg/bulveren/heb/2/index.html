<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/heb/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/heb">Hebrews</a> &gt <strong>Chapter 2</strong></div><p><span class="verse"><a name="1">1</a>Затова ние сме длъжни да внимаваме още повече на това, което сме чули, за да не би да се разминем с целта.</span> <span class="verse"><a name="2">2</a>Защото, ако словото, изговорено чрез ангели, беше твърдо и всяко престъпление и непокорство получи справедлива отплата,</span> <span class="verse"><a name="3">3</a>то как ще избегнем ние, ако пренебрегнем едно толкова велико спасение, което отначало беше прогласено от Господа и беше потвърдено между нас от тези, които го бяха чули,</span> <span class="verse"><a name="4">4</a>като Бог също свидетелстваше чрез знамения и чудеса, чрез разни велики дела и чрез раздаване на Светия Дух според Своята воля?</span> <span class="verse"><a name="5">5</a>Защото не на ангели Той подчини бъдещата вселена, за която говорим;</span> <span class="verse"><a name="6">6</a>но някой е засвидетелствал някъде, като е казал: ?Какво е човек, че да го помниш, или човешки син, че да го зачиташ?</span> <span class="verse"><a name="7">7</a>Ти си го направил малко по-долен от ангелите, със слава и чест си го увенчал и си го поставил над делата на ръцете Си;</span> <span class="verse"><a name="8">8</a>всичко си подчинил под краката му.“ И като му е подчинил всичко, не е оставил нищо неподчинено на него; но сега ние не виждаме още да му е подчинено всичко.</span> <span class="verse"><a name="9">9</a>Но виждаме Иисус, който за малко време е бил поставен по-долу от ангелите заради претърпяната смърт, че е увенчан със слава и чест, за да вкуси смърт, с Божията благодат, за всеки човек.</span> <span class="verse"><a name="10">10</a>Защото беше уместно Онзи, заради когото е всичко и чрез когото е всичко, като довежда много синове до слава, да направи съвършен чрез страдания Автора на тяхното спасение.</span> <span class="verse"><a name="11">11</a>Понеже и Онзи, който освещава, и онези, които се освещават, всички са от Един; по която причина Той не се срамува да ги нарича братя,</span> <span class="verse"><a name="12">12</a>като казва: ?Ще възвестявам Името Ти на братята Си, ще Те хваля сред събранието.“</span> <span class="verse"><a name="13">13</a>И пак: ?Аз на Него ще се уповавам.“ И пак: ?Ето, Аз и децата, които Ми е дал Бог.“</span> <span class="verse"><a name="14">14</a>И така, понеже децата са участници в плът и кръв, то и Той подобно взе участие в същите неща, за да унищожи чрез смъртта този, който има властта на смъртта, тоест дявола,</span> <span class="verse"><a name="15">15</a>и да избави всички онези, които чрез страха от смъртта през целия си живот са били подчинени на робство.</span> <span class="verse"><a name="16">16</a>Защото наистина Той не помогна на ангелите, а помогна на Авраамовото потомство.</span> <span class="verse"><a name="17">17</a>Затова трябваше да стане във всичко като братята Си, за да бъде милостив и верен Първосвещеник пред Бога, за да извърши умилостивение за греховете на народа.</span> <span class="verse"><a name="18">18</a>Защото в това, в което Самият Той пострада, като беше изкушен, може и на изкушаваните да помага.</span> </p></div</div></div></body></html>