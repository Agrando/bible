<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2sam/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2sam">2 Samuel</a> &gt <strong>Chapter 19</strong></div><p><span class="verse"><a name="1">1</a>И съобщиха на Йоав: Ето, царят плаче и жалее за Авесалом.</span> <span class="verse"><a name="2">2</a>И в онзи ден победата се обърна в жалеене за целия народ, защото народът чу да се казва в онзи ден: Царят е опечален за сина си.</span> <span class="verse"><a name="3">3</a>И в онзи ден народът се прокрадваше в града, както се прокрадва посрамен народ, който е побягнал в боя.</span> <span class="verse"><a name="4">4</a>А царят покри лицето си и царят викаше със силен глас: О, сине мой Авесаломе! Авесаломе, сине мой, сине мой!</span> <span class="verse"><a name="5">5</a>Тогава Йоав влезе в къщата при царя и каза: Днес ти посрами лицата на всичките си слуги, които спасиха днес живота ти и живота на синовете ти и на дъщерите ти, и живота на жените ти, и живота на наложниците ти,</span> <span class="verse"><a name="6">6</a>като обичаш онези, които те мразят, и мразиш онези, които те обичат! Защото днес ти показа, че военачалници и слуги не са нищо за теб. Днес аз зная, че ако Авесалом беше жив, а всички ние бяхме мъртви днес, това щеше да ти се види добро.</span> <span class="verse"><a name="7">7</a>Затова сега стани, излез и говори на сърцето на слугите си, защото кълна се в ГОСПОДА, че ако не излезеш, и един човек няма да остане с теб тази нощ! И това ще бъде по-лошо за теб от цялото зло, което те е сполетявало от младостта ти досега.</span> <span class="verse"><a name="8">8</a>Тогава царят стана и седна в портата. И съобщиха на целия народ и казаха: Ето, царят седи в портата. Тогава целият народ дойде пред царя. А Израил беше побягнал, всеки в шатрата си.</span> <span class="verse"><a name="9">9</a>И целият народ се караше във всичките израилеви племена и казваше: Царят ни избави от ръката на враговете ни и ни спаси от ръката на филистимците. А сега побягна от земята заради Авесалом,</span> <span class="verse"><a name="10">10</a>но Авесалом, когото помазахме за цар над нас, умря в битката. И сега, защо не говорите да върнем царя?</span> <span class="verse"><a name="11">11</a>И цар Давид изпрати до свещениците Садок и Авиатар и каза: Говорете на юдовите старейшини и кажете: Защо вие сте последни да върнете царя в дома му? — защото думата на целия Израил стигна до царя, до дома му.</span> <span class="verse"><a name="12">12</a>Вие сте мои братя, вие сте моя кост и моя плът. Защо тогава сте последни да върнете царя?</span> <span class="verse"><a name="13">13</a>И кажете на Амаса: Ти не си ли моя кост и моя плът? Така да ми направи Бог и така да прибави, ако не бъдеш военачалник пред мен вместо Йоав през всички дни!</span> <span class="verse"><a name="14">14</a>И той наклони сърцата на всичките юдови мъже като на един човек и те изпратиха до царя да му кажат: Върни се, ти и всичките ти слуги!</span> <span class="verse"><a name="15">15</a>И царят се върна и дойде до Йордан. И Юда дойде до Галгал да посрещне царя и да преведе царя през Йордан.</span> <span class="verse"><a name="16">16</a>Тогава вениаминецът Семей, синът на Гира, който беше от Ваурим, побърза и слезе с юдовите мъже да посрещне цар Давид.</span> <span class="verse"><a name="17">17</a>И с него бяха хиляда мъже от Вениамин и Сива, слугата на Сауловия дом, и с него петнадесетте му сина и двадесетте му слуги. Те преминаха Йордан пред царя.</span> <span class="verse"><a name="18">18</a>И един сал премина, за да преведе царското семейство и да вършат, каквото му се видеше добро. А Семей, синът на Гира, падна пред царя, когато той щеше да премине Йордан.</span> <span class="verse"><a name="19">19</a>И каза на царя: Нека господарят ми не ми счита беззаконието и нека не помни злото, което слугата ти извърши в деня, когато господарят ми, царят, излизаше от Ерусалим, за да го вземе царят присърце!</span> <span class="verse"><a name="20">20</a>Защото слугата ти знае, че съгреших! Затова, ето, дойдох днес пръв от целия йосифов дом, за да сляза и да посрещна господаря си, царя.</span> <span class="verse"><a name="21">21</a>Но Ависей, синът на Саруя, отговори и каза: Не трябва ли да бъде убит Семей, понеже прокле ГОСПОДНИЯ помазаник?</span> <span class="verse"><a name="22">22</a>А Давид каза: Какво общо имам аз с вас, синове на Саруя, че днес искате да ми станете противници? Може ли да бъде убит днес човек в Израил? Не зная ли, че днес аз съм цар над Израил?</span> <span class="verse"><a name="23">23</a>И царят каза на Семей: Няма да умреш. И царят му се закле.</span> <span class="verse"><a name="24">24</a>И Мемфивостей, синът на Саул, слезе да посрещне царя. А той нито беше измил краката си, нито беше сресал брадата си, нито беше изпрал дрехите си от деня, когато царят замина, до деня, когато се върна с мир.</span> <span class="verse"><a name="25">25</a>И когато дойде от Ерусалим да посрещне царя, царят му каза: Защо не дойде с мен, Мемфивостей?</span> <span class="verse"><a name="26">26</a>А той отговори: Господарю мой, царю, слугата ми ме измами! Защото слугата ти каза: Ще си оседлая магарето, за да яздя на него и да отида с царя — понеже слугата ти е куц.</span> <span class="verse"><a name="27">27</a>А той е наклеветил слугата ти пред господаря ми, царя. Но господарят ми, царят, е като Божия Ангел, затова направи, каквото ти се вижда добро!</span> <span class="verse"><a name="28">28</a>Защото целият ми бащин дом не беше нищо друго освен мъртъвци пред господаря ми, царя, и въпреки това ти постави слугата си сред онези, които ядяха на трапезата ти. Затова какво право имам аз и защо да се оплаквам още на царя?</span> <span class="verse"><a name="29">29</a>А царят му каза: Защо говориш още за работите си? Аз казах: Ти и Сива да си разделите земята.</span> <span class="verse"><a name="30">30</a>А Мемфивостей каза на царя: И всичко нека вземе, след като господарят ми, царят, се върна с мир в дома си!</span> <span class="verse"><a name="31">31</a>А галаадецът Верзелай слезе от Рогелим и премина Йордан с царя, за да го изпрати през Йордан.</span> <span class="verse"><a name="32">32</a>А Верзелай беше много стар, на осемдесет години. Той беше осигурявал прехраната на царя, докато той стоеше в Маханаим, защото беше много богат човек.</span> <span class="verse"><a name="33">33</a>И царят каза на Верзелай: Премини с мен и аз ще ти осигуря прехраната при мен в Ерусалим.</span> <span class="verse"><a name="34">34</a>А Верзелай каза на царя: Колко ми остава още да живея, за да се изкача с царя в Ерусалим?</span> <span class="verse"><a name="35">35</a>Днес аз съм на осемдесет години. Мога ли да различавам между добро и лошо? Или може ли слугата ти да усеща какво ям или какво пия? Или мога ли вече да чувам гласа на певците или на певиците? Защо тогава слугата ти да бъде допълнителна тежест на господаря ми, царя?</span> <span class="verse"><a name="36">36</a>Слугата ти ще премине Йордан с царя само за малко. Защо трябва царят да ми дава такава отплата?</span> <span class="verse"><a name="37">37</a>Моля те, нека слугата ти се върне, за да умра в града си, при гроба на баща си и майка си. Ето обаче, слугата ти Хамам, нека той премине с господаря ми, царя. Направи за него, каквото ти се вижда добре.</span> <span class="verse"><a name="38">38</a>И царят отговори: Хамам ще премине с мен и аз ще направя за него, каквото ти се вижда добре. И каквото и да поискаш от мен, ще го направя за теб.</span> <span class="verse"><a name="39">39</a>И целият народ премина Йордан и царят също премина. Тогава царят целуна Верзелай и го благослови и той се върна на мястото си.</span> <span class="verse"><a name="40">40</a>А царят продължи до Галгал и Хамам продължи с него. И целият народ на Юда, а също половината от народа на Израил преведе царя.</span> <span class="verse"><a name="41">41</a>И ето, всичките израилеви мъже дойдоха при царя и казаха на царя: Защо те откраднаха братята ни, юдовите мъже, и преведоха през Йордан царя и дома му, и всичките мъже на Давид с него?</span> <span class="verse"><a name="42">42</a>Тогава всичките юдови мъже отговориха на израилевите мъже: Защото царят ми е сродник. Защо се сърдиш за това нещо? Ядохме ли нещо за сметка на царя, или ни даде някакъв подарък?</span> <span class="verse"><a name="43">43</a>А израилевите мъже отговориха на юдовите мъже и казаха: Аз имам десет части в царя и имам по-голямо право над Давид от теб. Защо ме презря? Не беше ли моята дума първа да се върне обратно царят ми? Но думите на юдовите мъже бяха по-остри от думите на израилевите мъже.</span> </p></div</div></div></body></html>