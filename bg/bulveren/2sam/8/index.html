<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2sam">2 Samuel</a> &gt <strong>Chapter 8</strong></div><p><span class="verse"><a name="1">1</a>И след това Давид разби филистимците и ги покори; и Давид отне властта над столицата от ръката на филистимците.</span> <span class="verse"><a name="2">2</a>После той разби моавците и ги измери с въже, като ги накара да легнат на земята; и измери с две въжета онези, които да бъдат убити, и с едно цяло въже онези, които да останат живи. Така моавците станаха слуги на Давид и плащаха данък.</span> <span class="verse"><a name="3">3</a>Давид разби и совския цар Ададезер, сина на Реов, когато той отиваше да си върне властта при реката Ефрат.</span> <span class="verse"><a name="4">4</a>И Давид плени от него хиляда и седемстотин конници и двадесет хиляди пешаци. И Давид преряза сухожилията на всичките коне от колесниците, но запази от тях за сто колесници.</span> <span class="verse"><a name="5">5</a>И арамейците от Дамаск дойдоха да помогнат на совския цар Ададезер; и Давид изби от арамейците двадесет и две хиляди мъже.</span> <span class="verse"><a name="6">6</a>И Давид постави гарнизони в Арам Дамаски; и арамейците станаха слуги на Давид и плащаха данък. И ГОСПОД запазваше Давид, където и да отидеше.</span> <span class="verse"><a name="7">7</a>И Давид взе златните щитове, които бяха на слугите на Ададезер, и ги донесе в Ерусалим.</span> <span class="verse"><a name="8">8</a>И от Ветах и от Веротай, градовете на Ададезер, цар Давид взе голямо количество бронз.</span> <span class="verse"><a name="9">9</a>А когато ематският цар Тои чу, че Давид бил разбил цялата военна сила на Ададезер,</span> <span class="verse"><a name="10">10</a>Тои изпрати сина си Йорам при цар Давид, за да го поздрави и да го благослови, понеже се беше бил против Ададезер и го беше разбил; защото Ададезер воюваше против цар Тои. И той донесе със себе си съдове от сребро и съдове от злато, и съдове от бронз.</span> <span class="verse"><a name="11">11</a>И тях цар Давид също посвети на ГОСПОДА заедно със среброто и златото, което беше посветил от всичките народи, които беше подчинил:</span> <span class="verse"><a name="12">12</a>от Арам и от Моав, и от синовете на Амон, и от филистимците, и от Амалик, и от плячката на совския цар Ададезер, сина на Реов.</span> <span class="verse"><a name="13">13</a>И Давид придоби име, когато се върна, след като беше разбил арамейците в Солната долина, осемнадесет хиляди души.</span> <span class="verse"><a name="14">14</a>И той постави гарнизони в Едом; по целия Едом постави гарнизони и всичките едомци станаха слуги на Давид. И ГОСПОД запазваше Давид, където и да отидеше.</span> <span class="verse"><a name="15">15</a>Така Давид царуваше над целия Израил; и Давид вършеше правда и правосъдие за целия си народ.</span> <span class="verse"><a name="16">16</a>И Йоав, синът на Саруя, беше над войската; и Йосафат, синът на Ахилуд, беше летописец;</span> <span class="verse"><a name="17">17</a>и Садок, синът на Ахитов, и Ахимелех, синът на Авиатар, бяха свещеници; и Сарая беше писар,</span> <span class="verse"><a name="18">18</a>и Ваная, синът на Йодая, беше над херетците и фелетците; и синовете на Давид бяха велможи.</span> </p></div</div></div></body></html>