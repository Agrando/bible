<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2sam/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2sam">2 Samuel</a> &gt <strong>Chapter 7</strong></div><p><span class="verse"><a name="1">1</a>И когато царят се настани в къщата си и ГОСПОД му беше дал почивка от всичките му врагове отвсякъде,</span> <span class="verse"><a name="2">2</a>царят каза на пророк Натан: Ето сега, аз живея в кедров дом, а Божият ковчег обитава под завеси на шатър.</span> <span class="verse"><a name="3">3</a>И Натан каза на царя: Иди и направи всичко, което е в сърцето ти, защото ГОСПОД е с теб.</span> <span class="verse"><a name="4">4</a>Но през същата нощ ГОСПОДНОТО слово беше към Натан и каза:</span> <span class="verse"><a name="5">5</a>Иди и кажи на слугата Ми Давид: Така говори ГОСПОД: Ти ли ще Ми построиш дом, в който да обитавам?</span> <span class="verse"><a name="6">6</a>Защото от деня, в който изведох израилевите синове от Египет, до днес Аз не съм обитавал в дом, а съм ходил в шатър и в скиния.</span> <span class="verse"><a name="7">7</a>Където и да ходих с всичките израилеви синове, говорих ли някога дума на някое от израилевите племена, на което заповядах да пасе народа Ми Израил, като казах: Защо не Ми построихте кедров дом?</span> <span class="verse"><a name="8">8</a>И сега, така да кажеш на слугата Ми Давид: Така казва ГОСПОД на Войнствата: Аз те взех от кошарата, от след стадото, за да бъдеш княз над Моя народ Израил.</span> <span class="verse"><a name="9">9</a>И бях с теб навсякъде, където отиваше, и изтребих всичките ти врагове пред теб, и направих името ти велико като имената на великите, които са на земята.</span> <span class="verse"><a name="10">10</a>И ще определя място за народа Си Израил и ще го насадя, за да живее на свое си място и да не бъде вече в безпокойство и синовете на неправдата да не го потискат вече както преди,</span> <span class="verse"><a name="11">11</a>и от деня, в който поставих съдии над народа Си Израил. И ще ти дам почивка от всичките ти врагове. И ГОСПОД ти заявява, че ГОСПОД ще ти направи дом.</span> <span class="verse"><a name="12">12</a>Когато се изпълнят дните ти и легнеш при бащите си, Аз ще издигна потомъка ти след теб, който ще излезе от тялото ти, и ще утвърдя царството му.</span> <span class="verse"><a name="13">13</a>Той ще построи дом за Името Ми и Аз ще утвърдя престола на царството му до века.</span> <span class="verse"><a name="14">14</a>Аз ще му бъда Отец и той ще Ми бъде син. Ако извърши неправда, Аз ще го накажа с тоягата на мъжете и с ударите на човешките синове,</span> <span class="verse"><a name="15">15</a>но милостта Ми няма да се оттегли от него, както я отнех от Саул, когото махнах отпред теб.</span> <span class="verse"><a name="16">16</a>И домът ти и царството ти ще се утвърдят пред теб до века; престолът ти ще бъде утвърден до века.</span> <span class="verse"><a name="17">17</a>И Натан говори на Давид според всички тези думи и според цялото това видение.</span> <span class="verse"><a name="18">18</a>Тогава цар Давид влезе и седна пред ГОСПОДА, и каза: Кой съм аз, Господи БОЖЕ, и какъв е домът ми, че си ме довел дотук?</span> <span class="verse"><a name="19">19</a>Но и това беше малко в очите Ти, Господи БОЖЕ, и Ти си говорил и за дома на слугата Си за далечно бъдеще. Това човешкият обичай ли е, Господи БОЖЕ?</span> <span class="verse"><a name="20">20</a>И какво повече да Ти говори Давид? Ти познаваш слугата Си, Господи БОЖЕ.</span> <span class="verse"><a name="21">21</a>Заради Своето слово и според Своето сърце Ти си извършил цялото това велико дело, за да го изявиш на слугата Си.</span> <span class="verse"><a name="22">22</a>Затова си велик, Господи БОЖЕ — защото няма никой като Теб и няма бог освен Теб, според всичко, което сме чули с ушите си.</span> <span class="verse"><a name="23">23</a>И кой друг народ на земята е като Твоя народ Израил, когото Бог отиде да откупи за народ за Себе Си и да Си създаде име, и да извърши това велико нещо за Себе Си и страшни дела за земята Си, пред Своя народ, когото Ти изкупи за Себе Си от Египет, от народи и от боговете им?</span> <span class="verse"><a name="24">24</a>И Ти утвърди за Себе Си народа Си Израил за Свой народ до века; и Ти, ГОСПОДИ, им стана Бог.</span> <span class="verse"><a name="25">25</a>И сега, ГОСПОДИ Боже, утвърди до века словото, което си говорил за слугата Си и за дома му, и направи, както си говорил.</span> <span class="verse"><a name="26">26</a>И нека се възвеличи Името Ти до века, за да казват: ГОСПОД на Войнствата е Бог над Израил. И нека бъде утвърден пред Теб домът на слугата Ти Давид.</span> <span class="verse"><a name="27">27</a>Защото Ти, ГОСПОДИ на Войнствата, Боже Израилев, откри на слугата Си и каза: Ще ти съградя дом. Затова слугата Ти дръзна да Ти се помоли с тази молитва.</span> <span class="verse"><a name="28">28</a>И сега, Господи БОЖЕ, Ти си Бог и Твоите думи са истина, и Ти си обещал това добро на слугата Си.</span> <span class="verse"><a name="29">29</a>Затова сега благоволи да благословиш дома на слугата Си, за да бъде пред Теб до века; защото Ти, Господи БОЖЕ, Си говорил това и с Твоето благословение нека бъде благословен домът на слугата Ти завинаги!</span> </p></div</div></div></body></html>