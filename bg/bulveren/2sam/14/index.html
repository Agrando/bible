<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2sam/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2sam">2 Samuel</a> &gt <strong>Chapter 14</strong></div><p><span class="verse"><a name="1">1</a>И когато Йоав, синът на Саруя, разбра, че сърцето на царя се стремеше към Авесалом,</span> <span class="verse"><a name="2">2</a>Йоав прати в Текое и доведе от там една умна жена и й каза: Моля те, престори се на оплаквачка и облечи траурни дрехи, и не се помазвай с масло, а бъди като жена, която от дълго време жалее за мъртвец.</span> <span class="verse"><a name="3">3</a>И иди при царя и му говори според тези думи; и Йоав вложи думите в устата й.</span> <span class="verse"><a name="4">4</a>И текойката говори на царя и падна по лице на земята, и се поклони, и каза: Помогни, царю!</span> <span class="verse"><a name="5">5</a>И царят й каза: Какво ти е? А тя каза: Ах, аз съм вдовица, мъжът ми умря.</span> <span class="verse"><a name="6">6</a>И слугинята ти имаше двама сина, но те двамата се сбиха на полето и нямаше кой да ги раздели, и единият удари другия и го уби.</span> <span class="verse"><a name="7">7</a>А ето, целият род стана против слугинята ти и казва: Предай онзи, който уби брат си, за да го убием за живота на брат му, когото уби, и да изтребим и наследника. Така искат да угасят въглена, който ми е останал, и да не оставят на мъжа ми нито име, нито остатък по лицето на земята.</span> <span class="verse"><a name="8">8</a>Тогава царят каза на жената: Иди си у дома и аз ще се разпоредя за теб.</span> <span class="verse"><a name="9">9</a>А текойката каза на царя: На мен, господарю мой, царю, и на бащиния ми дом да е вината, а царят и престолът му да са невинни!</span> <span class="verse"><a name="10">10</a>Тогава царят каза: Който говори против теб, доведи го при мен и няма да те докосне повече.</span> <span class="verse"><a name="11">11</a>Тогава тя каза: Моля те, нека царят помни ГОСПОДА, своя Бог, за да не продължи отмъстителят за кръвта да изтребва, за да не погубят сина ми! А той каза: Жив е ГОСПОД — нито един косъм на сина ти няма да падне на земята!</span> <span class="verse"><a name="12">12</a>Тогава жената каза: Моля те, нека слугинята ти говори една дума на господаря си, царя. И той каза: Говори.</span> <span class="verse"><a name="13">13</a>Тогава жената каза: А защо си замислил такова нещо против Божия народ? Защото, като казва това, царят е като виновен, понеже царят не връща обратно своя изгнаник.</span> <span class="verse"><a name="14">14</a>Защото ние със сигурност ще умрем и сме като вода, разлята по земята, която не може да се събере отново. И Бог не отнема живот, а измисля средства, така че изгнаникът да не остане отхвърлен от Него.</span> <span class="verse"><a name="15">15</a>Затова сега дойдох да кажа това нещо на господаря си, царя, защото народът ме уплаши; и слугинята ти каза: Ще говоря сега на царя; може би царят ще извърши думата на слугинята си,</span> <span class="verse"><a name="16">16</a>защото царят ще послуша да избави слугинята си от ръката на човека, който иска да изтреби мен и сина ми заедно с мен от Божието наследство.</span> <span class="verse"><a name="17">17</a>И слугинята ти каза: Моля те, нека думата на господаря ми, царя, бъде утешителна, защото както Божият ангел, така е и господарят ми, царят, да изслушва добро и зло. И ГОСПОД, твоят Бог, да бъде с теб.</span> <span class="verse"><a name="18">18</a>Тогава царят отговори и каза на жената: Моля те, не скривай от мен нищо, което ще те попитам. И жената каза: Моля те, нека говори господарят ми, царят.</span> <span class="verse"><a name="19">19</a>Тогава царят каза: С теб ли е във всичко това ръката на Йоав? И жената отговори и каза: Жива е душата ти господарю мой, царю — никой не може да се отклони нито надясно, нито наляво от нищо, което говори господарят ми, царят, защото слугата ти Йоав, той ми заповяда и сложи всички тези думи в устата на слугинята ти.</span> <span class="verse"><a name="20">20</a>За да даде друго лице на нещата, слугата ти Йоав стори това; но господарят ми е мъдър, като мъдростта на Божия ангел, за да знае всичко на земята.</span> <span class="verse"><a name="21">21</a>Тогава царят каза на Йоав: Ето сега, направих това нещо. Затова иди и доведи обратно младежа Авесалом.</span> <span class="verse"><a name="22">22</a>И Йоав падна по лице на земята и се поклони, и благослови царя. После Йоав каза: Днес слугата ти знае, че намерих благоволение пред теб, господарю мой, царю, тъй като царят извърши думата на слугата си.</span> <span class="verse"><a name="23">23</a>И Йоав стана и отиде в Гесур, и доведе Авесалом в Ерусалим.</span> <span class="verse"><a name="24">24</a>А царят каза: Нека се върне в къщата си и да не види лицето ми. И Авесалом се върна в къщата си и не видя лицето на царя.</span> <span class="verse"><a name="25">25</a>А в целия Израил нямаше никой толкова хвален за красотата си като Авесалом; от стъпалото на краката му до темето му нямаше недостатък у него.</span> <span class="verse"><a name="26">26</a>И когато стрижеше косата на главата си — а той я стрижеше в края на всяка година, понеже му натежаваше — когато я стрижеше, той претегляше косата на главата си на двеста сикъла според царската мярка.</span> <span class="verse"><a name="27">27</a>А на Авесалом се родиха трима сина и една дъщеря на име Тамар; тя беше красива на вид жена.</span> <span class="verse"><a name="28">28</a>И Авесалом живя в Ерусалим две пълни години, без да види лицето на царя.</span> <span class="verse"><a name="29">29</a>Тогава Авесалом изпрати до Йоав, за да го изпрати при царя, но той не искаше да дойде при него. И той изпрати пак, за втори път, но той не искаше да дойде.</span> <span class="verse"><a name="30">30</a>Тогава той каза на слугите си: Ето, нивата на Йоав е до мен и той има ечемик там; идете и го изгорете с огън. И слугите на Авесалом запалиха нивата.</span> <span class="verse"><a name="31">31</a>Тогава Йоав стана, дойде при Авесалом в къщата му и му каза: Защо слугите ти са изгорили нивата ми с огън?</span> <span class="verse"><a name="32">32</a>А Авесалом каза на Йоав: Ето, изпратих до теб да кажат: Ела тук, за да те изпратя при царя да кажеш: Защо дойдох от Гесур? Щеше да ми е по-добре да бях още там. И сега, нека видя лицето на царя; и ако в мен има неправда, нека ме убие.</span> <span class="verse"><a name="33">33</a>Тогава Йоав дойде при царя и му каза. И той извика Авесалом. И той дойде при царя и падна по лице на земята пред царя и царят целуна Авесалом.</span> </p></div</div></div></body></html>