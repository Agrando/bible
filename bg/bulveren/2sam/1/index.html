<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>А след смъртта на Саул, когато Давид се върна от поражението на амаличаните, Давид остана два дни в Сиклаг.</span> <span class="verse"><a name="2">2</a>А на третия ден, ето, дойде един човек от стана на Саул с раздрани дрехи и пръст на главата си. И като дойде при Давид, падна на земята и се поклони.</span> <span class="verse"><a name="3">3</a>И Давид му каза: Откъде идваш? А той му каза: Избягах от израилевия стан.</span> <span class="verse"><a name="4">4</a>И Давид му каза: Какво стана? Моля те, кажи ми! А той отговори: Народът побягна от битката и също много от народа паднаха и са мъртви; и Саул и синът му Йонатан също са мъртви.</span> <span class="verse"><a name="5">5</a>Тогава Давид каза на младежа, който му съобщи: Откъде знаеш, че Саул и синът му Йонатан са мъртви?</span> <span class="verse"><a name="6">6</a>А младежът, който му съобщи, каза: Случайно се оказах на хълма Гелвуе и ето, Саул се подпираше на копието си; и ето, колесниците и конниците го настигаха.</span> <span class="verse"><a name="7">7</a>И той погледна назад и ме видя, и ме повика. И аз казах: Ето ме.</span> <span class="verse"><a name="8">8</a>И той ми каза: Кой си ти? А аз му отговорих: Амаличанин съм.</span> <span class="verse"><a name="9">9</a>Тогава ми каза: Моля те, ела до мен и ме убий, понеже ме обзе силна болка, а целият ми живот е още в мен!</span> <span class="verse"><a name="10">10</a>И аз застанах до него и го убих, понеже бях сигурен, че не може да живее, след като беше паднал. И взех короната, която беше на главата му, и гривната, която беше на ръката му, и ги донесох тук, при господаря си.</span> <span class="verse"><a name="11">11</a>Тогава Давид хвана дрехите си и ги раздра, а също и всичките мъже, които бяха с него.</span> <span class="verse"><a name="12">12</a>И скърбиха и плакаха, и постиха до вечерта за Саул и за сина му Йонатан, и за ГОСПОДНИЯ народ, и за израилевия дом, понеже бяха паднали от меча.</span> <span class="verse"><a name="13">13</a>И Давид каза на младежа, който му съобщи: Откъде си ти? И той отговори: Аз съм син на един чужденец, амаличанин.</span> <span class="verse"><a name="14">14</a>Тогава Давид му каза: Как не се убоя да простреш ръката си и да погубиш ГОСПОДНИЯ помазаник?</span> <span class="verse"><a name="15">15</a>И Давид повика едно от момчетата и каза: Приближи се и го нападни! И той го удари, така че умря.</span> <span class="verse"><a name="16">16</a>И Давид му каза: Кръвта ти е на главата ти, защото устата ти свидетелства против теб, като каза: Аз убих ГОСПОДНИЯ помазаник.</span> <span class="verse"><a name="17">17</a>Тогава Давид оплака Саул и сина му Йонатан с това оплакване,</span> <span class="verse"><a name="18">18</a>и поръча да научат юдовите синове на Песента на лъка. Ето, тя е записана в Книгата на Праведния.</span> <span class="verse"><a name="19">19</a>Красотата ти, Израилю, е убита по височините ти! Как паднаха силните!</span> <span class="verse"><a name="20">20</a>Не разказвайте в Гет, не известявайте по улиците на Аскалон, за да не ликуват филистимските дъщери, за да не тържествуват дъщерите на необрязаните!</span> <span class="verse"><a name="21">21</a>О, гелвуйски планини, нека няма на вас роса или дъжд, нито ниви на приноси; защото там беше захвърлен щитът на силните, щитът на Саул, непомазан с масло.</span> <span class="verse"><a name="22">22</a>От кръвта на убитите, от тлъстината на силните лъкът на Йонатан не се обръщаше назад и мечът на Саул не се връщаше празен.</span> <span class="verse"><a name="23">23</a>Саул и Йонатан, възлюбени и приятни в живота си, не се разделиха и в смъртта си. Те бяха по-бързи от орли, бяха по-силни от лъвове.</span> <span class="verse"><a name="24">24</a>О, израилеви дъщери, плачете за Саул, който ви обличаше разкошно в пурпур, който слагаше златни украшения по дрехите ви.</span> <span class="verse"><a name="25">25</a>Как паднаха силните сред боя! Йонатан е убит на високите ти места.</span> <span class="verse"><a name="26">26</a>Скърбя за теб, брате мой, Йонатане! Ти ми беше много приятен; любовта ти към мен беше чудесна, превъзхождаше любовта на жените.</span> <span class="verse"><a name="27">27</a>Как паднаха силните и погинаха бойните оръжия!</span> </p></div</div></div></body></html>