<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>А това са последните думи на Давид: Давид, синът на Есей, заяви; и мъжът, който бе издигнат нависоко, помазаникът на Бога на Яков и сладкият псалмист на Израил заяви:</span> <span class="verse"><a name="2">2</a>Духът на ГОСПОДА говори чрез мен и Неговото слово Е на езика ми.</span> <span class="verse"><a name="3">3</a>Израилевият Бог каза, Израилевата Скала ми говори: Който владее праведно над хората, който владее в страх от Бога,</span> <span class="verse"><a name="4">4</a>ще бъде като светлината на утрото, когато слънцето изгрява, безоблачно утро — от блясъка му след дъжда никне зеленина от земята.</span> <span class="verse"><a name="5">5</a>Наистина, не е ли такъв домът ми пред Бога? Той е направил с мен вечен завет, подреден във всичко и сигурен. Защото това е цялото ми спасение и цялото ми желание — няма ли да го направи да расте?</span> <span class="verse"><a name="6">6</a>Но злите всички са като изхвърлени тръни, защото не се хващат с ръка,</span> <span class="verse"><a name="7">7</a>а човекът, който ги докосва, се въоръжава с желязо и дръжка на копие; и те ще бъдат напълно изгорени с огън на мястото си.</span> <span class="verse"><a name="8">8</a>Ето имената на силните мъже, които имаше Давид: тахмонецът Йосев-Васевет, главен военачалник; той е Адинон, есонецът, който уби осемстотин мъже в един бой.</span> <span class="verse"><a name="9">9</a>След него беше Елеазар, син на Додо, син на Ахоих, един от тримата силни мъже с Давид. Когато те предизвикаха някои от филистимците, които бяха събрани там за бой, и израилевите мъже се оттеглиха,</span> <span class="verse"><a name="10">10</a>той стана и избиваше филистимците, докато ръката му се изтощи и ръката му залепна за меча. И ГОСПОД извърши голямо избавление в онзи ден. А народът се върна след него само за да ограби убитите.</span> <span class="verse"><a name="11">11</a>А след него беше Сама, син на арареца Агий. Филистимците се бяха събрали в един полк, а там имаше една нива, пълна с леща; и народът побягна от филистимците.</span> <span class="verse"><a name="12">12</a>Тогава той застана в средата на нивата и защити, и разби филистимците. И ГОСПОД извърши голямо избавление.</span> <span class="verse"><a name="13">13</a>И трима от тридесетте началници слязоха и дойдоха при Давид при пещерата Одолам по време на жетвата. А един филистимски полк се беше разположил на стан в долината Рафаим.</span> <span class="verse"><a name="14">14</a>Тогава Давид беше в крепостта, а гарнизонът на филистимците беше тогава във Витлеем.</span> <span class="verse"><a name="15">15</a>И Давид пожела и каза: Кой ще ми даде да пийна вода от витлеемския кладенец, който е при портата!</span> <span class="verse"><a name="16">16</a>Тогава тримата силни мъже направиха пробив във филистимския стан и наляха вода от витлеемския кладенец, който е при портата, взеха и я донесоха на Давид. Но той не пожела да я изпие, а я изля на ГОСПОДА.</span> <span class="verse"><a name="17">17</a>И каза: Далеч от мен, ГОСПОДИ, да сторя това! Да пия ли кръвта на мъжете, които отидоха с опасност за живота си? И не пожела да я пие. Това извършиха тримата силни мъже.</span> <span class="verse"><a name="18">18</a>И Ависей, братът на Йоав, син на Саруя, беше главният от тримата. Той вдигна копието си срещу триста души и ги уби, и беше именит между тримата.</span> <span class="verse"><a name="19">19</a>Не беше ли той най-почитаният от тримата? Затова им стана началник; но не достигна трима.</span> <span class="verse"><a name="20">20</a>И Ваная, син на Йодая, син на един храбър мъж, велик на дела, от Кавсеил. Той уби двамата лъвовидни мъже от Моав. Той също слезе и уби лъва в рова в един снежен ден.</span> <span class="verse"><a name="21">21</a>Той уби и един египтянин, внушителен мъж. Египтянинът имаше копие в ръката си, но той слезе при него с тояга, изтръгна копието от ръката на египтянина и го уби със собственото му копие.</span> <span class="verse"><a name="22">22</a>Тези неща извърши Ваная, синът на Йодая, и беше именит между тримата силни мъже.</span> <span class="verse"><a name="23">23</a>Той беше почитан повече от тридесетте, но не достигна трима. И Давид го постави в близкото си обкръжение.</span> <span class="verse"><a name="24">24</a>Асаил, братът на Йоав, беше между тридесетте, и Елханан, синът на Додо от Витлеем,</span> <span class="verse"><a name="25">25</a>ародецът Сама, ародецът Елика,</span> <span class="verse"><a name="26">26</a>фалетецът Хелис, Ирас, синът на текоеца Екис,</span> <span class="verse"><a name="27">27</a>анатотецът Авиезер, кусатецът Мевунай,</span> <span class="verse"><a name="28">28</a>ахоаецът Салмон, нетофатецът Маарай,</span> <span class="verse"><a name="29">29</a>Хелев, синът на нетофатеца Ваана, Итай, синът на Ривай от Гавая на вениаминовите синове,</span> <span class="verse"><a name="30">30</a>пиратонецът Ваная, Идай от потоците на Гаас,</span> <span class="verse"><a name="31">31</a>аравецът Ави-Алвон, вауримецът Азмавет,</span> <span class="verse"><a name="32">32</a>саалвонецът Елиава, синовете на Ясон, Йонатан,</span> <span class="verse"><a name="33">33</a>арарецът Сама, Ахиам, синът на арареца Сарар,</span> <span class="verse"><a name="34">34</a>Елифелет, синът на Аасве, синът на маахатеца, Елиам, синът на гилонеца Ахитофел,</span> <span class="verse"><a name="35">35</a>кармилецът Есрай, аравецът Фаарай,</span> <span class="verse"><a name="36">36</a>Игал, синът на Натан от Сова, гадецът Ваний,</span> <span class="verse"><a name="37">37</a>амонецът Силек, виротецът Нахарай, оръженосецът на Йоав, сина на Саруя,</span> <span class="verse"><a name="38">38</a>етерецът Ирас, етерецът Гарив,</span> <span class="verse"><a name="39">39</a>хетеецът Урия; всичко тридесет и седем.</span> </p></div</div></div></body></html>