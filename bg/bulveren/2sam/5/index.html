<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>И всичките израилеви племена дойдоха при Давид в Хеврон и говориха и казаха: Ето, ние сме твоя кост и твоя плът.</span> <span class="verse"><a name="2">2</a>Още преди, когато Саул беше цар над нас, ти беше този, който извеждаше и въвеждаше Израил. И на теб каза ГОСПОД: Ти ще пасеш народа Ми Израил и ти ще бъдеш княз над Израил.</span> <span class="verse"><a name="3">3</a>Така всичките израилеви старейшини дойдоха при царя в Хеврон и цар Давид направи с тях завет пред ГОСПОДА в Хеврон. И те помазаха Давид за цар над Израил.</span> <span class="verse"><a name="4">4</a>Давид беше на тридесет години, когато се възцари, и царува четиридесет години.</span> <span class="verse"><a name="5">5</a>В Хеврон царува седем години и шест месеца над Юда, а в Ерусалим царува тридесет и три години над целия Израил и Юда.</span> <span class="verse"><a name="6">6</a>А царят отиде с мъжете си в Ерусалим против евусцейите, жителите на земята. А те говориха на Давид и казаха: Няма да влезеш тук, а куците и слепите ще те отблъснат! — с което искаха да кажат: Давид не може да влезе тук.</span> <span class="verse"><a name="7">7</a>Но Давид превзе крепостта Сион, която е Давидовия град.</span> <span class="verse"><a name="8">8</a>И Давид каза в онзи ден: Който се изкачи през водопровода и избие евусците, и с куците и слепите, които са омразни на душата на Давид, той ще бъде военачалник. Защото те казват: Слепият и куцият няма да влезе в дома.</span> <span class="verse"><a name="9">9</a>Така Давид се засели в крепостта и я нарече Давидовият град. И Давид застрои всичко наоколо от Мило и навътре.</span> <span class="verse"><a name="10">10</a>Така Давид ставаше все по-велик и по-велик и ГОСПОД, Бог на Войнствата, беше с него.</span> <span class="verse"><a name="11">11</a>И Хирам, царят на Тир, изпрати до Давид пратеници и кедрови дървета, и дърводелци, и зидари; и те построиха за Давид къща.</span> <span class="verse"><a name="12">12</a>И Давид позна, че ГОСПОД го беше утвърдил за цар над Израил и че беше възвисил царството му заради народа Си Израил.</span> <span class="verse"><a name="13">13</a>И Давид си взе още наложници и жени от Ерусалим, след като дойде от Хеврон; и още синове и дъщери се родиха на Давид.</span> <span class="verse"><a name="14">14</a>И ето имената на тези, които му се родиха в Ерусалим: Самуа и Совав, и Натан, и Соломон,</span> <span class="verse"><a name="15">15</a>и Евар, и Елисуа, и Нефег, и Яфия,</span> <span class="verse"><a name="16">16</a>и Елисама, и Елиада, и Елифалет.</span> <span class="verse"><a name="17">17</a>А когато филистимците чуха, че Давид бил помазан за цар над Израил, всички филистимци се изкачиха да търсят Давид. И Давид чу и слезе в крепостта.</span> <span class="verse"><a name="18">18</a>И филистимците дойдоха и се разпростряха в долината Рафаим.</span> <span class="verse"><a name="19">19</a>И Давид се допита до ГОСПОДА и каза: Да се изкача ли против филистимците? Ще ги предадеш ли в ръката ми? И ГОСПОД каза на Давид: Изкачи се, защото непременно ще предам филистимците в ръката ти.</span> <span class="verse"><a name="20">20</a>И Давид дойде във Ваал-Ферасим и Давид ги разби там, и каза: ГОСПОД разсече пред мен враговете ми, както водите правят пролом. Затова той нарече онова място Ваал-Ферасим.</span> <span class="verse"><a name="21">21</a>И те оставиха идолите си там и Давид и мъжете му ги взеха.</span> <span class="verse"><a name="22">22</a>А филистимците пак излязоха и се разпростряха в долината Рафаим.</span> <span class="verse"><a name="23">23</a>И Давид се допита до ГОСПОДА и Той каза: Не се изкачвай, заобиколи ги в гръб и ги нападни откъм черниците.</span> <span class="verse"><a name="24">24</a>И когато чуеш шум като от маршируване по върховете на черниците, тогава побързай, защото тогава ГОСПОД ще излезе пред теб, за да разбие стана на филистимците.</span> <span class="verse"><a name="25">25</a>И Давид направи, както му заповяда ГОСПОД, и разби филистимците от Гава до мястото, откъдето се влиза в Гезер.</span> </p></div</div></div></body></html>