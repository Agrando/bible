<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rev">Revelation</a> &gt <strong>Chapter 9</strong></div><p><span class="verse"><a name="1">1</a>И затръби петият ангел; и видях една звезда, паднала от небето на земята, на която се даде ключа от кладенеца на бездната.</span> <span class="verse"><a name="2">2</a>И тя отвори кладенеца на бездната и от кладенеца се издигна дим като дим от голяма пещ; и слънцето и въздухът потъмняха от дима на кладенеца.</span> <span class="verse"><a name="3">3</a>И от дима излязоха скакалци по земята; и им се даде власт, като властта, която имат земните скорпиони.</span> <span class="verse"><a name="4">4</a>И им се каза да не повреждат тревата по земята, нито някое зелено растение, нито някое дърво, а само такива хора, които нямат Божия печат на челата си.</span> <span class="verse"><a name="5">5</a>И им се даде да не ги убиват, а да ги мъчат пет месеца; и мъчението им беше като мъчение от скорпион, когато ужили човек.</span> <span class="verse"><a name="6">6</a>През онези дни хората ще потърсят смъртта, но няма да я намерят; и ще пожелаят да умрат, но смъртта ще побегне от тях.</span> <span class="verse"><a name="7">7</a>И на вид скакалците приличаха на коне, приготвени за война, и на главите си имаха нещо подобно на венци като злато, и лицата им бяха като човешки лица.</span> <span class="verse"><a name="8">8</a>И имаха коса като косата на жените и зъбите им бяха като зъби на лъв.</span> <span class="verse"><a name="9">9</a>И имаха нагръдници като нагръдници от желязо и шумът на крилата им беше като шум от колесници с много коне, когато тичат на бой.</span> <span class="verse"><a name="10">10</a>Имаха и опашки като скорпиони и жилата им бяха в опашките им; и имаха власт да повреждат хората пет месеца.</span> <span class="verse"><a name="11">11</a>И имаха над себе си цар – ангела на бездната, който на еврейски се нарича Авадон, а на гръцки името му е Аполион.</span> <span class="verse"><a name="12">12</a>Едното горко мина, но ето, още две горки идват след това.</span> <span class="verse"><a name="13">13</a>И затръби шестият ангел; и чух един глас от четирите рога на златния олтар, който беше пред Бога,</span> <span class="verse"><a name="14">14</a>който казваше на шестия ангел, който държеше тръбата: Развържи четирите ангела, които са вързани при голямата река Ефрат.</span> <span class="verse"><a name="15">15</a>И четирите ангела, които бяха приготвени за този час и ден, и месец, и година, се развързаха, за да убият третата част от хората.</span> <span class="verse"><a name="16">16</a>И числото на конните войски беше два пъти по десет хиляди по десет хиляди; и аз чух числото им.</span> <span class="verse"><a name="17">17</a>И така видях във видението конете и яздещите на тях: те носеха нагръдници като от огън, яцинт и сяра; и главите на конете бяха като глави на лъвове и от устата им излизаше огън, дим и сяра.</span> <span class="verse"><a name="18">18</a>От тези три язви – от огъня, от дима и от сярата, които излизаха от устата им – беше избита третата част от хората.</span> <span class="verse"><a name="19">19</a>Защото властта на конете е в устата им и в опашките им; понеже опашките им приличат на змии и имат глави, и с тях повреждат.</span> <span class="verse"><a name="20">20</a>А останалите хора, които не бяха избити от тези язви, не се покаяха от делата на ръцете си, да не се кланят на демони и на златни, сребърни, бронзови, каменни и дървени идоли, които не могат нито да виждат, нито да чуват, нито да ходят;</span> <span class="verse"><a name="21">21</a>и не се покаяха от убийствата си, нито от чародействата си, нито от блудствата си, нито от кражбите си.</span> </p></div</div></div></body></html>