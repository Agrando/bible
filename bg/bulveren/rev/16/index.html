<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rev/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rev">Revelation</a> &gt <strong>Chapter 16</strong></div><p><span class="verse"><a name="1">1</a>И чух от храма силен глас, който казваше на седемте ангела: Идете и излейте на земята седемте чаши на Божията ярост!</span> <span class="verse"><a name="2">2</a>И първият отиде и изля чашата си на земята; и се появи лоша и люта рана по онези хора, които носеха белега на звяра и които се покланяха на неговия образ.</span> <span class="verse"><a name="3">3</a>И вторият ангел изля чашата си в морето; и то стана като кръв на мъртвец и всяка жива душа в морето умря.</span> <span class="verse"><a name="4">4</a>И третият ангел изля чашата си в реките и във водните извори; и водата им стана кръв.</span> <span class="verse"><a name="5">5</a>И чух ангела на водите да казва: Праведен си Ти, Пресвети, който си, и който си бил, затова че си отсъдил така;</span> <span class="verse"><a name="6">6</a>понеже те проляха кръвта на светиите и на пророците, Ти си им дал да пият кръв; защото те заслужават това.</span> <span class="verse"><a name="7">7</a>И чух (друг от) олтара да казва: Да, Господи Боже Всемогъщи, истинни и праведни са Твоите присъди.</span> <span class="verse"><a name="8">8</a>И четвъртият ангел изля чашата си върху слънцето, на което се даде да гори хората с огън.</span> <span class="verse"><a name="9">9</a>И хората се опекоха от голямата горещина и похулиха Името на Бога, който има власт над тези язви, и не се покаяха да Му отдадат слава.</span> <span class="verse"><a name="10">10</a>И петият ангел изля чашата си върху престола на звяра; и царството му беше помрачено; и хората хапеха езиците си от болка</span> <span class="verse"><a name="11">11</a>и похулиха небесния Бог заради болките си и раните си, и не се покаяха за делата си.</span> <span class="verse"><a name="12">12</a>И шестият ангел изля чашата си върху голямата река Ефрат; и водата й пресъхна, за да се приготви пътят на царете от изгрев слънце.</span> <span class="verse"><a name="13">13</a>И видях от устата на змея и от устата на звяра, и от устата на лъжепророка да излизат три нечисти духа, приличащи на жаби;</span> <span class="verse"><a name="14">14</a>защото те са духове на демони, които вършат знамения, и отиват при царете на целия свят, за да ги събират за войната във великия Ден на всемогъщия Бог.</span> <span class="verse"><a name="15">15</a>– Ето, идвам като крадец. Блажен онзи, който бди и пази дрехите си, за да не ходи гол и да не гледат неговия срам. –</span> <span class="verse"><a name="16">16</a>И ги събра на мястото, което на еврейски се нарича Армагедон.</span> <span class="verse"><a name="17">17</a>И седмият ангел изля чашата си във въздуха; и от храма дойде силен глас от престола и каза: Сбъдна се.</span> <span class="verse"><a name="18">18</a>И излязоха светкавици и гласове, и гръмове, и стана силно земетресение, каквото не е било откакто има човек на земята – такова голямо земетресение, толкова силно!</span> <span class="verse"><a name="19">19</a>И великият град се разцепи на три части и градовете на нациите паднаха, и великият Вавилон беше припомнен пред Бога, за да му даде чашата с виното на яростта на Неговия гняв.</span> <span class="verse"><a name="20">20</a>И всеки остров изчезна и планините не се намериха.</span> <span class="verse"><a name="21">21</a>И от небето падна върху хората едър град, всяко парче тежеше като един талант. И хората похулиха Бога заради язвата от града, защото язвата от него беше твърде голяма.</span> </p></div</div></div></body></html>