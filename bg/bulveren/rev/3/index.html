<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rev">Revelation</a> &gt <strong>Chapter 3</strong></div><p><span class="verse"><a name="1">1</a>До ангела на сардикийската църква пиши: Това казва Онзи, който има седемте Божии Духове и седемте звезди: Зная твоите дела, че на име си жив, а всъщност си мъртъв.</span> <span class="verse"><a name="2">2</a>Събуди се и укрепи останалото, което е близо до умиране; защото не намерих твоите дела съвършени пред Моя Бог.</span> <span class="verse"><a name="3">3</a>Затова помни как си приел и чул, и го пази, и се покай! И така, ако не бодърстваш, ще дойда като крадец и няма да знаеш в кой час ще дойда върху теб.</span> <span class="verse"><a name="4">4</a>Но имаш няколко души в Сардис, които не са осквернили дрехите си и ще ходят с Мен в бяло, защото са достойни.</span> <span class="verse"><a name="5">5</a>Който победи, ще се облече така в бели дрехи и Аз никога няма да излича името му от книгата на живота, а ще изповядам името му пред Моя Отец и пред Неговите ангели.</span> <span class="verse"><a name="6">6</a>Който има ухо, нека слуша какво казва Духът на църквите!</span> <span class="verse"><a name="7">7</a>До ангела на филаделфийската църква пиши: Това казва Светият, Истинният, у когото е Давидовият ключ; който отваря, и никой няма да затваря; и затваря, и никой няма да отваря:</span> <span class="verse"><a name="8">8</a>Зная твоите дела. Ето, поставих пред теб отворена врата, която никой не може да затвори, защото ти имаш малко сила, и пак си опазил Моето слово и не си се отрекъл от Моето Име.</span> <span class="verse"><a name="9">9</a>Ето, давам ти от сатанинската синагога онези, които наричат себе си юдеи, но не са, а лъжат; ето, ще ги накарам да дойдат и да се поклонят пред твоите крака, и да познаят, че Аз те възлюбих.</span> <span class="verse"><a name="10">10</a>Понеже си опазил словото на Моето търпение, и Аз ще те опазя от часа на изпитанието, което ще дойде върху цялата вселена, за да изпита земните жители.</span> <span class="verse"><a name="11">11</a>(Ето), идвам скоро; дръж здраво то��а, което имаш, за да не ти отнеме никой венеца.</span> <span class="verse"><a name="12">12</a>Който победи, ще го нап��авя стълб в храма на Моя Бог и той няма вече да излезе вън; и ще напиша на него Името на Моя Бог и името на града на Моя Бог, новия Ерусалим, който слиза от небето от Моя Бог; ще напиша и Моето ново Име.</span> <span class="verse"><a name="13">13</a>Който има ухо, нека слуша какво казва Духът на църквите!</span> <span class="verse"><a name="14">14</a>До ангела на лаодикийската църква пиши: Това казва Амин, верният и истинен Свидетел, Началото на Божието творение:</span> <span class="verse"><a name="15">15</a>Зная твоите дела, че не си нито студен, нито горещ. О, да беше или студен, или горещ!</span> <span class="verse"><a name="16">16</a>А така, понеже си хладък – нито студен, нито горещ – ще те изплюя от устата Си.</span> <span class="verse"><a name="17">17</a>Понеже казваш: Богат съм, забогатях и нямам нужда от нищо, а не знаеш, че си окаян, нещастен, беден, сляп и гол;</span> <span class="verse"><a name="18">18</a>то съветвам те да си купиш от Мен злато, пречистено през огън, за да забогатееш; и бели дрехи, за да се облечеш и да не стане явен срамът на твоята голота; и очен мехлем да помажеш очите си, за да виждаш.</span> <span class="verse"><a name="19">19</a>Онези, които любя, Аз ги изобличавам и наказвам; затова бъди ревностен и се покай!</span> <span class="verse"><a name="20">20</a>Ето, стоя на вратата и чукам; ако някой чуе гласа Ми и отвори вратата, ще вляза при него и ще вечерям с него, и той – с Мен.</span> <span class="verse"><a name="21">21</a>На този, който победи, ще дам да седне с Мен на Моя престол, както и Аз победих и седнах със Своя Отец на Неговия престол.</span> <span class="verse"><a name="22">22</a>Който има ухо, нека слуша какво казва Духът на църквите!</span> </p></div</div></div></body></html>