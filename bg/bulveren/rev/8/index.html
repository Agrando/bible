<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rev">Revelation</a> &gt <strong>Chapter 8</strong></div><p><span class="verse"><a name="1">1</a>И когато отвори седмия печат, настана мълчание на небето за около половин час.</span> <span class="verse"><a name="2">2</a>И видях седемте ангела, които стояха пред Бога, и им се дадоха седем тръби.</span> <span class="verse"><a name="3">3</a>И дойде друг ангел и застана пред олтара, държейки златна кадилница; и на него се даде много тамян, за да го прибави към молитвите на всичките светии върху златния олтар, който беше пред престола.</span> <span class="verse"><a name="4">4</a>И димът от тамяна заедно с молитвите на светиите се издигна от ръката на ангела пред Бога.</span> <span class="verse"><a name="5">5</a>И ангелът взе кадилницата, напълни я с огън от олтара и я хвърли на земята; и настанаха гръмове и гласове, и светкавици, и земетресение.</span> <span class="verse"><a name="6">6</a>И седемте ангела, които държаха седемте тръби, се приготвиха да затръбят.</span> <span class="verse"><a name="7">7</a>И затръби първият ангел; и дойде град и огън, размесени с кръв, и бяха хвърлени на земята; и третата част от земята изгоря и третата част от дърветата изгоря, изгоря и всяка зелена трева.</span> <span class="verse"><a name="8">8</a>И затръби вторият ангел; и нещо като голяма планина, пламнала в огън, беше хвърлена в морето; и третата част от морето стана кръв</span> <span class="verse"><a name="9">9</a>и третата част от одушевените същества, които бяха в морето, измря, и третата част от корабите беше унищожена.</span> <span class="verse"><a name="10">10</a>И затръби третият ангел; и падна от небето голяма звезда, която гореше като факла; и падна върху третата част от реките и върху водните извори.</span> <span class="verse"><a name="11">11</a>А името на звездата е Пелин, и третата част от водите стана пелин; и много хора измряха от водите, защото те станаха горчиви.</span> <span class="verse"><a name="12">12</a>И затръби четвъртият ангел; и третата част от слънцето и третата част от луната, и третата част от звездите беше поразена, така че да потъмнее третата част от тях; и третата част от деня да не свети, както и от нощта.</span> <span class="verse"><a name="13">13</a>И видях и чух един орел, който летеше посред небето и казваше с висок глас: Горко, горко, горко на земните жители поради останалите тръбни гласове от тримата ангели, които още има да затръбят!</span> </p></div</div></div></body></html>