<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rev/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rev">Revelation</a> &gt <strong>Chapter 10</strong></div><p><span class="verse"><a name="1">1</a>И видях друг силен ангел, който слизаше от небето облечен в облак и над главата му имаше дъга, лицето му беше като слънцето и краката му – като огнени стълбове.</span> <span class="verse"><a name="2">2</a>И в ръката си държеше отворена книжка. И той сложи десния си крак на морето, а левия – на земята</span> <span class="verse"><a name="3">3</a>и извика със силен глас, както реве лъв. И когато извика, седемте гърма проговориха със своите гласове.</span> <span class="verse"><a name="4">4</a>И след като седемте гърма проговориха, аз щях да пиша, но чух глас от небето, който каза: Запечатай това, което изговориха седемте гърма, и не го пиши.</span> <span class="verse"><a name="5">5</a>И ангелът, когото видях да стои на морето и на земята, издигна дясната си ръка към небето</span> <span class="verse"><a name="6">6</a>и се закле в Този, който живее за вечни векове, който е създал небето и това, което е в него; земята и това, което е на нея; и морето и това, което е в него, че няма вече да има бавене,</span> <span class="verse"><a name="7">7</a>но че в дните на гласа на седмия ангел, когато той се приготви да затръби, тогава ще се изпълни тайната на Бога, както Той е благовестил на Своите слуги, пророците.</span> <span class="verse"><a name="8">8</a>И гласът, който чух от небето, пак заговори с мен и каза: Иди, вземи отворената книжка, която е в ръката на ангела, който стои на морето и на земята.</span> <span class="verse"><a name="9">9</a>И аз отидох при ангела и му казах да ми даде книжката. И той ми каза: Вземи и я изяж; и в корема ти ще стане горчиво, но в устата ти ще бъде сладка като мед.</span> <span class="verse"><a name="10">10</a>И така, взех книжката от ръката на ангела и я изядох. И в устата ми беше сладка като мед, но като я изядох, коремът ми се вгорчи.</span> <span class="verse"><a name="11">11</a>Тогава ми се каза: Трябва пак да пророкуваш за много народи и нации, и езици, и царе.</span> </p></div</div></div></body></html>