<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/zech/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/zech">Zechariah</a> &gt <strong>Chapter 5</strong></div><p><span class="verse"><a name="1">1</a>И отново повдигнах очите си и видях, и ето, летящ свитък.</span> <span class="verse"><a name="2">2</a>И ми каза: Какво виждаш? И казах: Виждам летящ свитък; дължината му е двадесет лакътя, а ширината му е десет лакътя.</span> <span class="verse"><a name="3">3</a>И ми каза: Това е проклятието, което излиза по лицето на цялата земя; защото всеки, който краде, ще бъде пометен, както пише в него от едната страна; и всеки който се кълне лъжливо, ще бъде пометен, както пише в него от другата страна.</span> <span class="verse"><a name="4">4</a>Аз го направих да излезе, заявява ГОСПОД на Войнствата, и то ще влезе в дома на крадеца и в дома на онзи, който се кълне лъжливо в Моето Име; и ще обитава сред дома му и ще го унищожи — и дърветата му, и камъните му.</span> <span class="verse"><a name="5">5</a>И ангелът, който говореше с мен, излезе и ми каза: Повдигни очите си и виж какво е това, което излиза.</span> <span class="verse"><a name="6">6</a>И казах: Какво е това? А той каза: Това, което излиза, е ефа. И каза: Това е видът им по цялата земя.</span> <span class="verse"><a name="7">7</a>И ето, един оловен капак се вдигна, и ето, една жена седеше сред ефата.</span> <span class="verse"><a name="8">8</a>И каза: Това е безбожието. И я хвърли сред ефата и хвърли оловната тежест върху отвора й.</span> <span class="verse"><a name="9">9</a>И повдигнах очите си видях, и ето, две жени излязоха и в крилете им — вятър; и имаха криле като крилете на щъркел; и те вдигнаха ефата между земята и небето.</span> <span class="verse"><a name="10">10</a>И казах на ангела, който говореше с мен: Накъде отнасят ефата?</span> <span class="verse"><a name="11">11</a>И ми каза: За да й построят дом в земята Сенаар; и когато се установи, тя ще бъде положена там на мястото си.</span> </p></div</div></div></body></html>