<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/zech/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/zech">Zechariah</a> &gt <strong>Chapter 2</strong></div><p><span class="verse"><a name="1">1</a>След това повдигнах очите си и видях, и ето, един мъж и в ръката му имаше мерителна връв.</span> <span class="verse"><a name="2">2</a>И казах: Къде отиваш? А той ми каза: Да измеря Ерусалим, за да видя каква е ширината му и каква е дължината му.</span> <span class="verse"><a name="3">3</a>И, ето, ангелът, който говореше с мен, излезе и друг ангел излезе да го посрещне.</span> <span class="verse"><a name="4">4</a>И му каза: Тичай, говори на този младеж и кажи: Ерусалим ще се насели без стени заради многото хора и добитък в него.</span> <span class="verse"><a name="5">5</a>И Аз, заявява ГОСПОД, ще му бъда огнена стена наоколо и ще бъда за слава сред него.</span> <span class="verse"><a name="6">6</a>Горко! Горко! Бягайте от северната земя, заявява ГОСПОД, защото ви разпръснах към четирите небесни ветрища, заявява ГОСПОД.</span> <span class="verse"><a name="7">7</a>О, сионска дъще! Спасявай се, ти, която живееш при вавилонската дъщеря!</span> <span class="verse"><a name="8">8</a>Защото така казва ГОСПОД на Войнствата: За слава Той ме изпрати при народите, които ви плячкосаха; защото, който докача вас, докача зеницата на окото Му.</span> <span class="verse"><a name="9">9</a>Защото ето, Аз ще помахам с ръката Си върху тях и те ще станат плячка на слугите си. Тогава ще познаете, че ГОСПОД на Войнствата Ме е изпратил.</span> <span class="verse"><a name="10">10</a>Пей и се радвай, сионска дъще, защото, ето, Аз идвам и ще обитавам сред теб, заявява ГОСПОД.</span> <span class="verse"><a name="11">11</a>И в онзи ден много народи ще се прилепят към ГОСПОДА и ще Ми бъдат народ. И Аз ще обитавам сред теб и ще познаеш, че ГОСПОД на Войнствата Ме е изпратил при теб.</span> <span class="verse"><a name="12">12</a>И ГОСПОД ще наследи Юда за Свой дял в святата земя и пак ще избере Ерусалим.</span> <span class="verse"><a name="13">13</a>Замълчи, всяко създание, пред ГОСПОДА, защото Той се надига от святото Си обиталище!</span> </p></div</div></div></body></html>