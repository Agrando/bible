<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/zech/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/zech">Zechariah</a> &gt <strong>Chapter 9</strong></div><p><span class="verse"><a name="1">1</a>ГОСПОДНОТО слово, наложено за земята Адрах; и Дамаск е почивката му, защото окото на ГОСПОДА е върху човека и върху всички израилеви племена,</span> <span class="verse"><a name="2">2</a>а също над Емат, който граничи с него, и над Тир и Сидон, ако и да са много мъдри.</span> <span class="verse"><a name="3">3</a>А Тир си построи крепост и натрупа сребро като прах и чисто злато — като уличната кал.</span> <span class="verse"><a name="4">4</a>Ето, Господ ще го завладее и ще порази силата му в морето, а той ще бъде погълнат от огън.</span> <span class="verse"><a name="5">5</a>Аскалон ще види и ще се уплаши, и Газа — и ще се разтрепери много, и Акарон — защото очакването му ще се посрами. И царят ще погине от Газа и Аскалон няма да се насели.</span> <span class="verse"><a name="6">6</a>Незаконороден ще живее в Азот и ще отсека гордостта на филистимците.</span> <span class="verse"><a name="7">7</a>Ще отнема кръвта от устата му и гнусотиите измежду зъбите му; и ще остане и той за нашия Бог и ще бъде като хилядник в Юда, и Акарон — като евусееца.</span> <span class="verse"><a name="8">8</a>Ще разположа за дома Си стан против войска, против онзи, който минава, и против онзи, който се връща, и никой насилник няма вече да премине над тях, защото сега видях с очите Си.</span> <span class="verse"><a name="9">9</a>Радвай се много сионска дъще, викай от радост, ерусалимска дъще! Ето, твоят Цар идва при теб; Той е праведен и спасител, смирен, и яздещ на магаре, и на магаренце, рожба на магарица.</span> <span class="verse"><a name="10">10</a>И Аз ще изтребя колесница от Ефрем и кон от Ерусалим; и ще се отсече бойният лък. И Той ще говори мир на народите и владичеството Му ще бъде от море до море и от реката Ефрат — до краищата на земята.</span> <span class="verse"><a name="11">11</a>А за теб, чрез кръвта на завета ти изведох затворниците ти от безводния ров.</span> <span class="verse"><a name="12">12</a>Върнете се в крепостта, затворници, които се надявате! Още днес възвестявам, че ще ти върна двойно.</span> <span class="verse"><a name="13">13</a>Защото си опънах Юда и лъка си напълних с Ефрем; и ще подбудя децата ти, Сионе, срещу децата ти, Гърция; и ще те направя като меч на воин.</span> <span class="verse"><a name="14">14</a>И ГОСПОД ще се яви над тях и стрелата Му ще излезе като светкавица; и Господ БОГ ще надуе рога и ще се понесе с вихрушките на юга.</span> <span class="verse"><a name="15">15</a>ГОСПОД на Войнствата ще ги защитава; и те ще погълнат противниците и ще тъпчат камъни за прашка; и ще пият, и ще вдигат шум като от вино, и ще се изпълнят като чаши, като ъглите на олтара.</span> <span class="verse"><a name="16">16</a>И ГОСПОД, техният Бог, ще ги спаси в онзи ден като стадо на Своя народ, защото те са камъни в корона, блестящи над земята Му.</span> <span class="verse"><a name="17">17</a>Защото колко велика е благостта Му и колко велика е красотата Му! Житото ще направи юношите да цъфтят, а младото вино — девиците.</span> </p></div</div></div></body></html>