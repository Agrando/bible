<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/zech/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/zech">Zechariah</a> &gt <strong>Chapter 1</strong></div><p><span class="verse"><a name="1">1</a>В осмия месец, във втората година на Дарий, ГОСПОДНОТО слово беше към пророк Захария, сина на Варахия, син на Идо и каза:</span> <span class="verse"><a name="2">2</a>ГОСПОД се разгневи силно на бащите ви.</span> <span class="verse"><a name="3">3</a>Затова им кажи: Така казва ГОСПОД на Войнствата: Обърнете се към Мен, заявява ГОСПОД на Войнствата, и Аз ще се обърна към вас, казва ГОСПОД на Войнствата.</span> <span class="verse"><a name="4">4</a>Не бъдете като бащите си, към които викаха предишните пророци и казваха: Така казва ГОСПОД на Войнствата: Обърнете се сега от злите си пътища и от злите си дела! Но те не послушаха и не Ми обърнаха внимание, заявява ГОСПОД.</span> <span class="verse"><a name="5">5</a>Бащите ви къде са? И пророците живеят ли до века?</span> <span class="verse"><a name="6">6</a>Но думите Ми и правилата, които заповядах на слугите Си, пророците, не сполетяха ли бащите ви? И те се обърнаха и казаха: Както ГОСПОД на Войнствата намисли да ни направи според пътищата ни и според делата ни, така ни направи.</span> <span class="verse"><a name="7">7</a>На двадесет и четвъртия ден от единадесетия месец, който е месец Сават, във втората година на Дарий, ГОСПОДНОТО слово беше към пророк Захария, сина на Варахия, син на Идо, и каза:</span> <span class="verse"><a name="8">8</a>Видях нощем, и ето, мъж, който яздеше на червен кон и стоеше между миртовите дървета, които бяха в дъното на долината; и зад него имаше червени, пъстри и бели коне.</span> <span class="verse"><a name="9">9</a>И казах: Господарю мой, кои са тези? И ангелът, който говореше с мен, ми каза: Аз ще ти покажа кои са тези.</span> <span class="verse"><a name="10">10</a>И мъжът, който стоеше между миртовите дървета, отговори и каза: Те са онези, които ГОСПОД изпрати да обходят земята.</span> <span class="verse"><a name="11">11</a>И те отговориха на Ангела ГОСПОДЕН, който стоеше между миртовите дървета, и казаха: Ние обходихме земята; и ето, цялата земя седи спокойно и е тиха.</span> <span class="verse"><a name="12">12</a>А Ангелът ГОСПОДЕН отговори и каза: ГОСПОДИ на Войнствата, докога няма да помилваш Ерусалим и юдовите градове, против които си негодувал тези седемдесет години?</span> <span class="verse"><a name="13">13</a>И ГОСПОД отговори на ангела, който говореше с мен, с добри думи, утешителни думи.</span> <span class="verse"><a name="14">14</a>И ангелът, който говореше с мен, ми каза: Извикай и кажи: Така казва ГОСПОД на Войнствата: Ревнувам твърде силно за Ерусалим и за Сион,</span> <span class="verse"><a name="15">15</a>и се гневя твърде силно на охолните народи, защото Аз се разгневих малко, а те спомогнаха за зло на Израил.</span> <span class="verse"><a name="16">16</a>Затова, така казва ГОСПОД: Аз се обърнах с милости към Ерусалим; домът Ми ще се построи в него, заявява ГОСПОД на Войнствата, и мерителна връв ще се опъне върху Ерусалим.</span> <span class="verse"><a name="17">17</a>Извикай още и кажи: Така казва ГОСПОД на Войнствата: Градовете Ми пак ще преливат от добро и ГОСПОД пак ще утеши Сион и пак ще избере Ерусалим.</span> <span class="verse"><a name="18">18</a>И повдигнах очите си и видях, и ето, четири рога.</span> <span class="verse"><a name="19">19</a>И казах на ангела, който говореше с мен: Какви са тези? И той ми каза: Тези са роговете, които разпръснаха Юда и Израил, и Ерусалим.</span> <span class="verse"><a name="20">20</a>Тогава ГОСПОД ми показа четирима ковачи.</span> <span class="verse"><a name="21">21</a>И казах: Какво идват да правят тези? И Той проговори и каза: Тези са роговете, които разпръснаха Юда, така че никой не надигаше главата си; а тези са дошли да ги уплашат и да повалят роговете на народите, които надигнаха рог против юдовата земя, за да я разпръснат.</span> </p></div</div></div></body></html>