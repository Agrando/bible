<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/zech/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/zech">Zechariah</a> &gt <strong>Chapter 8</strong></div><p><span class="verse"><a name="1">1</a>И беше слово от ГОСПОДА на Войнствата и каза:</span> <span class="verse"><a name="2">2</a>Така казва ГОСПОД на Войнствата: Ревнувам с голяма ревност за Сион и с голяма ярост ревнувам за него.</span> <span class="verse"><a name="3">3</a>Така казва ГОСПОД: Върнах се към Сион и ще обитавам сред Ерусалим; и Ерусалим ще се нарече Град на истината, и хълмът на ГОСПОДА на Войнствата — Светият хълм.</span> <span class="verse"><a name="4">4</a>Така казва ГОСПОД на Войнствата: Още ще седят старци и старици по ерусалимските площади, всеки с тоягата си в ръката си поради дълбока старост.</span> <span class="verse"><a name="5">5</a>И площадите на града ще бъдат пълни с момченца и момиченца, играещи по площадите му.</span> <span class="verse"><a name="6">6</a>Така казва ГОСПОД на Войнствата: Ако това е чудно в очите на остатъка от този народ в онези дни, ще бъде ли чудно и в Моите очи? — заявява ГОСПОД на Войнствата.</span> <span class="verse"><a name="7">7</a>Така казва ГОСПОД на Войнствата: Ето, Аз ще спася народа Си от земята към изгрев и от земята към залез слънце.</span> <span class="verse"><a name="8">8</a>И ще ги доведа и те ще живеят сред Ерусалим, и ще ми бъдат народ, и Аз ще им бъда Бог, в истина и в правда.</span> <span class="verse"><a name="9">9</a>Така казва ГОСПОД на Войнствата: Укрепете ръцете си, вие, които в тези дни слушате тези думи чрез устата на пророците, които бяха в деня, когато се положи основата на дома на ГОСПОДА на Войнствата, на храма, за да се построи.</span> <span class="verse"><a name="10">10</a>Защото преди онези дни нямаше нито заплата за човек, нито заплата за животно; и за влизащия и за излизащия нямаше мир заради противника; защото настроих всичките хора един срещу друг.</span> <span class="verse"><a name="11">11</a>Но сега няма да бъда както в предишните дни за остатъка на този народ, заявява ГОСПОД на Войнствата.</span> <span class="verse"><a name="12">12</a>Защото ще има сеитба като във време на мир, лозата ще дава плода си и земята ще дава реколтата си, и небето ще дава росата си; и на остатъка на този народ ще дам да наследи всички тези неща.</span> <span class="verse"><a name="13">13</a>И както бяхте проклятие между народите, доме юдов и доме израилев, така ще ви спася и ще станете благословение. Не бойте се, нека се укрепят ръцете ви!</span> <span class="verse"><a name="14">14</a>Защото така казва ГОСПОД на Войнствата: Както намислих да ви сторя зло, когато бащите ви Ме разгневиха, казва ГОСПОД на Войнствата, и не се смилих,</span> <span class="verse"><a name="15">15</a>така отново намислих в тези дни да сторя добро на Ерусалим и на юдовия дом. Не бойте се!</span> <span class="verse"><a name="16">16</a>Това са нещата, които трябва да вършите: Говорете истина един на друг, съдете с истина и съд на мир в портите си;</span> <span class="verse"><a name="17">17</a>и не замисляйте в сърцата си зло един против друг и не обичайте лъжлива клетва; защото всички тези са неща, които мразя, заявява ГОСПОД.</span> <span class="verse"><a name="18">18</a>И словото от ГОСПОДА на Войнствата беше към мен и каза:</span> <span class="verse"><a name="19">19</a>Така казва ГОСПОД на Войнствата: Постът на четвъртия месец, постът на петия, постът на седмия и постът на десетия ще станат на юдовия дом веселие и радост и весели празници. Но обичайте истината и мира.</span> <span class="verse"><a name="20">20</a>Така казва ГОСПОД на Войнствата: Още ще дойдат народи и жители на много градове.</span> <span class="verse"><a name="21">21</a>И жителите на един град ще отидат в друг и ще кажат: Нека непременно да отидем да се помолим пред ГОСПОДА и да потърсим ГОСПОДА на Войнствата. Ще отида и аз.</span> <span class="verse"><a name="22">22</a>И ще дойдат много племена и силни народи да потърсят ГОСПОДА на Войнствата в Ерусалим и да се помолят пред ГОСПОДА.</span> <span class="verse"><a name="23">23</a>Така казва ГОСПОД на Войнствата: В онези дни десет мъже от всякакви езици на народите ще хванат, да, ще хванат полата на един мъж юдеин и ще кажат: Искаме да ходим с вас, защото чухме, че Бог е с вас.</span> </p></div</div></div></body></html>