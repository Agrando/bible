<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/zech/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/zech">Zechariah</a> &gt <strong>Chapter 7</strong></div><p><span class="verse"><a name="1">1</a>И в четвъртата година на цар Дарий ГОСПОДНОТО слово беше към Захария, на четвъртия ден от деветия месец, през месец Хаслев.</span> <span class="verse"><a name="2">2</a>А Ветил беше изпратил Сарасар и Регемелех и мъжете му да се помолят пред ГОСПОДА,</span> <span class="verse"><a name="3">3</a>да говорят на свещениците на дома на ГОСПОДА на Войнствата и на пророците и да кажат: Да плача ли в петия месец, като се отделя, както правих толкова години?</span> <span class="verse"><a name="4">4</a>И словото от ГОСПОДА на Войнствата беше към мен и каза:</span> <span class="verse"><a name="5">5</a>Говори на целия народ на земята и на свещениците и кажи: Когато постехте и скърбяхте в петия и в седмия месец, и това седемдесет години, наистина ли за Мен постехте, за Мен?</span> <span class="verse"><a name="6">6</a>И когато ядете и пиете, не ядете ли и не пиете ли за себе си?</span> <span class="verse"><a name="7">7</a>Не са ли това думите, които ГОСПОД е прогласил чрез предишните пророци, когато Ерусалим е бил населен и в благоденствие, и околните му градове, и югът и низината са били населени?</span> <span class="verse"><a name="8">8</a>И ГОСПОДНОТО слово беше към Захария и каза:</span> <span class="verse"><a name="9">9</a>Така говори ГОСПОД на Войнствата и казва: Съдете с истинен съд и оказвайте милост и състрадание всеки на брат си,</span> <span class="verse"><a name="10">10</a>и не угнетявайте вдовицата и сирачето, чужденеца и сиромаха; и не мислете в сърцата си злото всеки на брат си.</span> <span class="verse"><a name="11">11</a>Но те отказаха да слушат и обърнаха упорито плещите си и запушиха ушите си, за да не чуват.</span> <span class="verse"><a name="12">12</a>И направиха сърцето си твърдо като диамант, за да не слушат закона и думите, които ГОСПОД на Войнствата беше изпратил чрез Духа Си чрез предишните пророци; поради което дойде голям гняв от ГОСПОДА на Войнствата.</span> <span class="verse"><a name="13">13</a>Затова, както Той викаше, а те не слушаха, така и те викаха, а Аз не слушах, казва ГОСПОД на Войнствата,</span> <span class="verse"><a name="14">14</a>а ги разпръснах като с вихрушка между всичките народи, които не познаваха. Така земята запустя след тях, така че нямаше кой да минава и да се връща, защото направиха желаната земя на пустош.</span> </p></div</div></div></body></html>