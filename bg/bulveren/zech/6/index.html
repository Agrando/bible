<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/zech/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/zech">Zechariah</a> &gt <strong>Chapter 6</strong></div><p><span class="verse"><a name="1">1</a>И отново повдигнах очите си видях, и ето, четири колесници излизаха измежду двете планини, а планините бяха бронзови планини.</span> <span class="verse"><a name="2">2</a>На първата колесница имаше червени коне, на втората колесница — черни коне,</span> <span class="verse"><a name="3">3</a>на третата колесница — бели коне, а в четвъртата колесница — пъстри силни коне.</span> <span class="verse"><a name="4">4</a>И проговорих и казах на ангела, който говореше с мен: Какви са тези, господарю мой?</span> <span class="verse"><a name="5">5</a>И ангелът отговори и ми каза: Тези са четирите небесни ветрища, които излизат, след като са стояли пред Господаря на цялата земя.</span> <span class="verse"><a name="6">6</a>На която колесница са черните коне, те излизат към северната страна и белите излизат след тях, а пъстрите излизат към южната страна.</span> <span class="verse"><a name="7">7</a>А силните излязоха и поискаха да отидат да обходят земята; и той каза: Идете, обходете. И те обходиха земята.</span> <span class="verse"><a name="8">8</a>И извика към мен и ми говори, като каза: Ето, излезлите към северната страна успокоиха духа Ми в северната страна.</span> <span class="verse"><a name="9">9</a>И ГОСПОДНОТО слово беше към мен и каза:</span> <span class="verse"><a name="10">10</a>Вземи принос от пленниците, от Хелдай, от Товия и от Йедая и иди ти в същия ден и влез в къщата на Йосия, сина на Софония, където дойдоха от Вавилон.</span> <span class="verse"><a name="11">11</a>И вземи от тях сребро и злато и направи корони и ги положи на главата на първосвещеника Иисус, сина на Йоседек;</span> <span class="verse"><a name="12">12</a>и му говори и кажи: Така говори ГОСПОД на Войнствата и казва: Ето мъж, Издънка е името му; и ще израсте от мястото си и ще съгради храма ГОСПОДЕН.</span> <span class="verse"><a name="13">13</a>Да, той ще съгради храма ГОСПОДЕН и той ще носи величие и ще седне на престола си, и ще владее, и ще бъде свещеник на престола си; и съвет на мир ще бъде между двамата.</span> <span class="verse"><a name="14">14</a>А короните ще бъдат за Елем и за Товия, и за Йедая, и за Хен, сина на Софония, за спомен в ГОСПОДНИЯ храм.</span> <span class="verse"><a name="15">15</a>И далечни ще дойдат и ще градят в ГОСПОДНИЯ храм; и ще познаете, че ГОСПОД на Войнствата ме е изпратил при вас. И това ще стане, ако послушате внимателно гласа на ГОСПОДА, своя Бог.</span> </p></div</div></div></body></html>