<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/zech/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/zech">Zechariah</a> &gt <strong>Chapter 4</strong></div><p><span class="verse"><a name="1">1</a>И ангелът, който говореше с мен, се върна и ме събуди като човек, когото събуждат от съня му.</span> <span class="verse"><a name="2">2</a>И ми каза: Какво виждаш? И казах: Виждам, и ето, светилник цял от злато и чашата му за масло отгоре му, и седемте му светила на него, седем, и седем цеви на светилата, които са отгоре му,</span> <span class="verse"><a name="3">3</a>и до него две маслинови дървета, едно от дясно на чашата и едно отляво й.</span> <span class="verse"><a name="4">4</a>И проговорих и казах на ангела, който говореше с мен, като казах: Какви са тези, господарю мой?</span> <span class="verse"><a name="5">5</a>И ангелът, който говореше с мен, отговори и ми каза: Не знаеш ли какви са тези? И казах: Не, господарю мой.</span> <span class="verse"><a name="6">6</a>И ми отговори, като каза: Това е ГОСПОДНОТО слово към Зоровавел, което казва: Не чрез мощ, нито чрез сила, а чрез Моя Дух, казва ГОСПОД на Войнствата.</span> <span class="verse"><a name="7">7</a>Коя си ти, голяма планина? Пред Зоровавел стани на равнина! Той ще изнесе последния камък с възклицание: Благодат! Благодат на него!</span> <span class="verse"><a name="8">8</a>И ГОСПОДНОТО слово беше към мен и каза:</span> <span class="verse"><a name="9">9</a>Ръцете на Зоровавел положиха основата на този дом и неговите ръце ще го завършат; и ще познаеш, че ГОСПОД на Войнствата ме е изпратил при вас.</span> <span class="verse"><a name="10">10</a>Защото кой презира деня на малките неща? Ще се радват тези седемте, като видят отвеса в ръката на Зоровавел — те са очите на ГОСПОДА, които обхождат цялата земя.</span> <span class="verse"><a name="11">11</a>И проговорих и му казах: Какви са тези две маслинови дървета отдясно на светилника и отляво му?</span> <span class="verse"><a name="12">12</a>И проговорих втори път и казах: Какви са двете маслинови клончета, които са до двете златни цеви и изпразват от себе си маслото като злато?</span> <span class="verse"><a name="13">13</a>И той ми проговори и каза: Не знаеш ли какво са тези? И аз казах: Не, господарю мой.</span> <span class="verse"><a name="14">14</a>Тогава каза: Тези са двамата синове на маслото, които стоят при Господаря на цялата земя.</span> </p></div</div></div></body></html>