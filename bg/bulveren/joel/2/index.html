<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/joel/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/joel">Joel</a> &gt <strong>Chapter 2</strong></div><p><span class="verse"><a name="1">1</a>Надуйте рог в Сион и дайте тревога на светия Ми хълм! Нека се разтреперят всички жители на земята, защото идва Денят на ГОСПОДА, защото е близо —</span> <span class="verse"><a name="2">2</a>ден на тъмнина и мрак, ден на облаци и гъста тъмнина. Като зората се разпростира по планините голям и силен народ. Като него не е имало от века и след него няма повече да има за годините на много поколения.</span> <span class="verse"><a name="3">3</a>Огън пояжда пред него и пламък изгаря след него; пред него земята е като Едемската градина, а след него — гола пустиня; и никой няма да избегне от него.</span> <span class="verse"><a name="4">4</a>Видът им е като вида на коне и тичат като конници.</span> <span class="verse"><a name="5">5</a>Като тропот на колесници подскачат по върховете на хълмовете, като пращене на огнен пламък, който пояжда тръстика, като силен народ, строен за бой.</span> <span class="verse"><a name="6">6</a>Пред тях племената се гърчат, всичките лица побледняват.</span> <span class="verse"><a name="7">7</a>Те тичат като силни мъже, като воини се изкачват по стената и всеки ходи в пътя си, без да сменят редовете си.</span> <span class="verse"><a name="8">8</a>Не се блъскат един друг, вървят всеки по пътеката си и падат около оръжията, но не се нараняват.</span> <span class="verse"><a name="9">9</a>Тичат из града, бягат по стената, качват се по къщите, влизат през прозорците като крадци.</span> <span class="verse"><a name="10">10</a>Земята се тресе пред тях, небето трепери, слънцето и луната потъмняват и звездите задържат блясъка си.</span> <span class="verse"><a name="11">11</a>И ГОСПОД надава гласа Си пред войската Си, защото станът Му е много голям, защото е силен Онзи, който изпълнява словото Си, защото Денят на ГОСПОДА е велик и много страшен, и кой може да му устои?</span> <span class="verse"><a name="12">12</a>Но дори и сега, заявява ГОСПОД, обърнете се към Мен с цялото си сърце, с пост, с плач и с ридание!</span> <span class="verse"><a name="13">13</a>И разкъсайте сърцето си, а не дрехите си и се обърнете към ГОСПОДА, вашия Бог, защото е милостив и състрадателен, дълготърпелив и многомилостив и се разкайва за злото.</span> <span class="verse"><a name="14">14</a>Кой знае? Може да се върне и да се разкае, и да остави след Себе Си благословение, хлебен принос и възлияние за ГОСПОДА, вашия Бог!</span> <span class="verse"><a name="15">15</a>Надуйте рог в Сион, осветете пост, свикайте тържествено събрание!</span> <span class="verse"><a name="16">16</a>Съберете народа, осветете събрание, съберете старейшините, съберете децата и кърмачетата на гърди! Нека излезе младоженецът от спалнята си и невястата — от стаята си!</span> <span class="verse"><a name="17">17</a>Нека плачат свещениците, служителите на ГОСПОДА, между предверната зала и олтара и нека кажат: Пощади, ГОСПОДИ, народа Си и не предавай наследството Си на позор, за поговорка на народите. Защо да кажат сред народите: Къде е техният Бог?</span> <span class="verse"><a name="18">18</a>И ГОСПОД заревнува за земята Си и се смили над народа Си.</span> <span class="verse"><a name="19">19</a>И ГОСПОД отговори и каза на народа Си: Ето, Аз ви изпращам житото, младото вино и маслиненото масло, и ще се наситите от тях; и няма вече да ви направя за позор между народите.</span> <span class="verse"><a name="20">20</a>И ще отдалеча от вас идващия от север и ще го прогоня в безводна и пуста земя; с лицето му към предното море и с края му към задното море. И вонята му ще се издигне и ще се издигне смрадта му, защото е извършил голямо зло.</span> <span class="verse"><a name="21">21</a>Не бой се, земьо, весели се и се радвай, защото ГОСПОД извърши велики дела.</span> <span class="verse"><a name="22">22</a>Не се плашете, полски животни, защото пасбищата на степта никнат, защото дървото ражда плода си, смокинята и лозата дават силата си.</span> <span class="verse"><a name="23">23</a>И вие се веселете, синове на Сион, радвайте се в ГОСПОДА, своя Бог, защото ви дава ранния дъжд за правда и ви навалява дъжда — ранния и късния както преди.</span> <span class="verse"><a name="24">24</a>Харманите ще се напълнят със зърно и линовете ще преливат от вино и маслинено масло.</span> <span class="verse"><a name="25">25</a>И ще ви отплатя за годините, които изпояде скакалецът, изедникът и унищожителят, и лапачът, голямата Ми войска, която изпратих сред вас.</span> <span class="verse"><a name="26">26</a>И ще ядете изобилно и ще се наситите, и ще хвалите Името на ГОСПОДА, своя Бог, който извърши с вас чудни неща. И народът Ми няма да се посрами до века.</span> <span class="verse"><a name="27">27</a>И ще познаете, че Аз съм сред Израил и че Аз съм ГОСПОД, вашият Бог, и няма друг. И народът Ми няма да се посрами до века.</span> <span class="verse"><a name="28">28</a>А след това ще излея Духа Си на всяка плът и синовете ви и дъщерите ви ще пророкуват, старците ви ще сънуват сънища, юношите ви ще виждат видения.</span> <span class="verse"><a name="29">29</a>Също и на слугите и на слугините ще излея Духа Си в онези дни.</span> <span class="verse"><a name="30">30</a>И ще дам чудеса на небето и на земята — кръв и огън и стълбове дим.</span> <span class="verse"><a name="31">31</a>Слънцето ще се обърне в тъмнина и луната в кръв, преди да дойде великият и страшен Ден на ГОСПОДА.</span> <span class="verse"><a name="32">32</a>И всеки, който призове Името на ГОСПОДА, ще се спаси, защото на хълма Сион и в Ерусалим ще има избавление, както каза ГОСПОД, и сред останалите, които ГОСПОД ще призове.</span> </p></div</div></div></body></html>