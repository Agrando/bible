<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/joel/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/joel">Joel</a> &gt <strong>Chapter 3</strong></div><p><span class="verse"><a name="1">1</a>Защото, ето, в онези дни и в онова време, когато върна юдовите и ерусалимските пленници,</span> <span class="verse"><a name="2">2</a>ще събера всичките народи и ще ги сведа в Йосафатовата долина, и там ще се съдя с тях заради народа Си и наследството Си Израил, когото те разпръснаха между народите и разделиха земята Ми.</span> <span class="verse"><a name="3">3</a>И хвърляха жребий за народа Ми, даваха момче за блудница, а момиче продаваха за вино и пиеха.</span> <span class="verse"><a name="4">4</a>А и какво имате вие с Мен, Тир, Сидон и всички филистимски области? Възмездие ли ще ми отплатите? А ако ми отплатите, Аз лесно и бързо ще върна възмездието ви върху главата ви,</span> <span class="verse"><a name="5">5</a>че взехте среброто Ми и златото Ми, и скъпоценните Ми блага и ги занесохте в капищата си,</span> <span class="verse"><a name="6">6</a>а юдовите синове и ерусалимските синове продадохте на гърците, за да ги отдалечите от пределите им.</span> <span class="verse"><a name="7">7</a>Ето, Аз ще ги надигна от мястото, където ги продадохте, и ще върна възмездието ви на главата ви.</span> <span class="verse"><a name="8">8</a>И ще продам синовете ви и дъщерите ви в ръката на юдовите синове и те ще ги продадат на савците, на далечен народ, защото ГОСПОД изговори това.</span> <span class="verse"><a name="9">9</a>Прогласете това между народите, подгответе свещена война, вдигнете силните мъже; нека се приближат и се изкачат всичките воини!</span> <span class="verse"><a name="10">10</a>Изковете плуговете си на мечове и сърповете си на копия; слабият нека каже: Аз съм силен мъж!</span> <span class="verse"><a name="11">11</a>Бързайте и елате, всички околни народи, и се съберете! Там долу, ГОСПОДИ, отведи силните Си мъже!</span> <span class="verse"><a name="12">12</a>Нека станат народите и се изкачат в Йосафатовата долина, защото там ще седя да съдя всичките околни народи.</span> <span class="verse"><a name="13">13</a>Изпратете сърпа, защото жетвата е узряла; елате, тъпчете, защото линът е пълен и каците преливат, защото злината им е голяма.</span> <span class="verse"><a name="14">14</a>Множества, множества в долината на решението — защото е близо Денят на ГОСПОДА в долината на решението.</span> <span class="verse"><a name="15">15</a>Слънцето и луната ще потъмнеят и звездите ще задържат блясъка си.</span> <span class="verse"><a name="16">16</a>И ГОСПОД ще изреве от Сион и ще нададе гласа Си от Ерусалим. Небето и земята ще се потресат, но ГОСПОД ще бъде прибежище за народа Си и крепост за израилевите синове.</span> <span class="verse"><a name="17">17</a>И ще познаете, че Аз съм ГОСПОД, вашият Бог, който обитавам на светия Си хълм Сион. И Ерусалим ще бъде свят и чужденци няма вече да минават през него.</span> <span class="verse"><a name="18">18</a>В онзи ден от планините ще роси младо вино и от хълмовете ще тече мляко, и по всички потоци на Юда ще текат води, и от ГОСПОДНИЯ дом ще избликне извор, който ще пои долината Ситим.</span> <span class="verse"><a name="19">19</a>Египет ще стане пустош и Едом ще стане гола пустиня заради насилието над юдовите синове, защото проляха невинна кръв в земята си.</span> <span class="verse"><a name="20">20</a>А Юда ще бъде населен до века и Ерусалим — от поколение за поколение.</span> <span class="verse"><a name="21">21</a>И ще очистя кръвта им, която не съм очистил. И ГОСПОД обитава в Сион.</span> </p></div</div></div></body></html>