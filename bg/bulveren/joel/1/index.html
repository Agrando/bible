<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/joel/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/joel">Joel</a> &gt <strong>Chapter 1</strong></div><p><span class="verse"><a name="1">1</a>ГОСПОДНОТО слово, което беше към Йоил, сина на Фатуил:</span> <span class="verse"><a name="2">2</a>Слушайте това, старейшини, и дайте ухо, всички жители на земята! Ставало ли е такова нещо във вашите дни или в дните на бащите ви?</span> <span class="verse"><a name="3">3</a>Разкажете това на синовете си, а синовете ви — на своите синове, а техните синове — на друго поколение.</span> <span class="verse"><a name="4">4</a>Каквото остави лапачът, изпояде го скакалецът; и каквото остави скакалецът, изпояде го изедникът, и каквото остави изедникът, изпояде го унищожителят.</span> <span class="verse"><a name="5">5</a>Събудете се, пияници, и плачете! И ридайте, всички винопийци, за младото вино, защото се отне от устата ви!</span> <span class="verse"><a name="6">6</a>Понеже над земята Ми се изкачи народ, силен и безброен. Зъбите му са зъби на лъв и има челюсти на лъвица.</span> <span class="verse"><a name="7">7</a>Опустоши лозата Ми и накърши смокините Ми; обели я напълно и я хвърли, пръчките й побеляха.</span> <span class="verse"><a name="8">8</a>Плачи като девица, опасана с вретище, за мъжа на младостта си!</span> <span class="verse"><a name="9">9</a>Хлебният принос и възлиянието престанаха от дома ГОСПОДЕН; жалеят свещениците, служителите на ГОСПОДА.</span> <span class="verse"><a name="10">10</a>Полето е запустяло, земята жалее, защото житото е опустошено, младото вино пресъхна, маслиненото масло изчезна.</span> <span class="verse"><a name="11">11</a>Засрамете се, земеделци, и ридайте, лозари, за пшеницата и за ечемика, защото жетвата на полето загина.</span> <span class="verse"><a name="12">12</a>Лозата изсъхна и смокинята повехна, нарът, а също палмата и ябълката, всичките полски дървета изсъхнаха; да, пресъхна радостта от човешките синове.</span> <span class="verse"><a name="13">13</a>Опашете се и оплаквайте, свещеници, ридайте, служители на олтара! Елате, нощувайте във вретище, служители на моя Бог, защото хлебният принос и възлиянията са задържани от дома на вашия Бог.</span> <span class="verse"><a name="14">14</a>Осветете пост, прогласете тържествено събрание, съберете старейшините, всичките жители на страната в дома на ГОСПОДА, нашия Бог, и викайте към ГОСПОДА!</span> <span class="verse"><a name="15">15</a>Горко за деня! Защото Денят на ГОСПОДА е близо и ще дойде като опустошение от Всемогъщия.</span> <span class="verse"><a name="16">16</a>Не се ли отне храната пред очите ни, радостта и веселието — от дома на нашия Бог?</span> <span class="verse"><a name="17">17</a>Семената изгниха под буците си, житниците опустяха, хамбарите се срутиха, защото житото изсъхна.</span> <span class="verse"><a name="18">18</a>Как стене добитъкът! Чердите говеда се скитат, защото нямат пасбище, и стадата овце също гинат.</span> <span class="verse"><a name="19">19</a>ГОСПОДИ, към Теб викам, защото огънят пояде пасбищата на степта и пламъкът изгори всички полски дървета.</span> <span class="verse"><a name="20">20</a>И полските животни също реват към Теб, защото пресъхнаха водните потоци и огън пояде пасбищата на степта.</span> </p></div</div></div></body></html>