<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>И Хирам, царят на Тир, изпрати до Давид пратеници и кедрови дървета, зидари и дърводелци, за да му построят къща.</span> <span class="verse"><a name="2">2</a>И Давид позна, че ГОСПОД го беше утвърдил за цар над Израил, защото царството му се извиси високо заради Неговия народ Израил.</span> <span class="verse"><a name="3">3</a>И Давид си взе още жени в Ерусалим и Давид роди още синове и дъщери.</span> <span class="verse"><a name="4">4</a>И ето имената на тези, които му се родиха в Ерусалим: Самуа и Совав, Натан и Соломон,</span> <span class="verse"><a name="5">5</a>и Евар, и Елисуа, и Елфалет,</span> <span class="verse"><a name="6">6</a>и Ногах, и Нефег, и Яфия,</span> <span class="verse"><a name="7">7</a>и Елисама, и Веелиада, и Елифалет.</span> <span class="verse"><a name="8">8</a>А когато филистимците чуха, че Давид бил помазан за цар над целия Израил, всички филистимци се изкачиха да търсят Давид. И Давид чу и излезе против тях.</span> <span class="verse"><a name="9">9</a>И филистимците дойдоха и се разпростряха в долината Рафаим.</span> <span class="verse"><a name="10">10</a>И Давид се допита до Бога и каза: Да се изкача ли против филистимците? Ще ги предадеш ли в ръката ми? И ГОСПОД му отговори: Изкачи се, защото ще ги предам в ръката ти.</span> <span class="verse"><a name="11">11</a>И те се изкачиха във Ваал-Ферасим и Давид ги разби там, и Давид каза: Бог разсече чрез моята ръка враговете ми, както водите правят пролом. Затова онова място се нарече Ваал-Ферасим.</span> <span class="verse"><a name="12">12</a>И те оставиха там боговете си и Давид заповяда, и ги изгориха с огън.</span> <span class="verse"><a name="13">13</a>А филистимците пак излязоха и се разпростряха в долината.</span> <span class="verse"><a name="14">14</a>И Давид пак се допита до Бога и Бог му каза: Не се изкачвай след тях, заобиколи ги отзад и ги нападни откъм черниците.</span> <span class="verse"><a name="15">15</a>И когато чуеш шум, като от маршируване по върховете на черниците, тогава излез на бой, защото Бог ще излезе пред теб, за да разбие стана на филистимците.</span> <span class="verse"><a name="16">16</a>И Давид направи, както му заповяда Бог, и разбиха филистимския стан от Гаваон чак до Гезер.</span> <span class="verse"><a name="17">17</a>И името на Давид се прочу по всичките земи. И ГОСПОД наложи страх от него върху всичките народи.</span> </p></div</div></div></body></html>