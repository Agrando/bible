<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 13</strong></div><p><span class="verse"><a name="1">1</a>И Давид се съветва с хилядниците, стотниците и всичките първенци,</span> <span class="verse"><a name="2">2</a>и Давид говори на цялото израилево събрание: Ако ви се вижда добре и ако е от ГОСПОДА, нашия Бог, нека пратим навсякъде до останалите си братя по цялата израилева земя и с тях и до свещениците и левитите, които са в градовете на околностите им, за да се съберат при нас.</span> <span class="verse"><a name="3">3</a>И нека донесем при нас ковчега на нашия Бог, защото в Сауловите дни не го потърсихме.</span> <span class="verse"><a name="4">4</a>И цялото събрание каза да се направи така, защото това се видя право на целия народ.</span> <span class="verse"><a name="5">5</a>Тогава Давид събра целия Израил от египетския Сихор до прохода на Емат, за да донесат Божия ковчег от Кириат-Иарим.</span> <span class="verse"><a name="6">6</a>И Давид отиде с целия Израил във Ваала, в Кириат-Иарим, който е към Юда, за да пренесе оттам ковчега на Бога, ГОСПОДА, който обитава над херувимите, който се нарича с Името Му.</span> <span class="verse"><a name="7">7</a>И откараха Божия ковчег от къщата на Авинадав на нова кола; и Оза и Ахио караха колата.</span> <span class="verse"><a name="8">8</a>И Давид и целият Израил играеха пред Бога с всичка сила, с песни, с арфи, с лири, с тимпанчета, с кимвали и с тръби.</span> <span class="verse"><a name="9">9</a>И когато стигнаха до хармана на Хидон, Оза простря ръката си да хване ковчега, защото воловете се препънаха.</span> <span class="verse"><a name="10">10</a>И гневът на ГОСПОДА пламна против Оза и го уби, защото простря ръката си към ковчега. И той умря там пред Бога.</span> <span class="verse"><a name="11">11</a>И Давид се наскърби, защото ГОСПОД уби Оза, и нарече онова място Фарес-Оза, както се нарича и до днес.</span> <span class="verse"><a name="12">12</a>И в онзи ден Давид се уплаши от Бога и каза: Как ще донеса Божия ковчег при себе си?</span> <span class="verse"><a name="13">13</a>И Давид не премести ковчега при себе си в Давидовия град, а го закара встрани, в къщата на гетеца Овид-Едом.</span> <span class="verse"><a name="14">14</a>И Божият ковчег престоя в дома на Овид-Едом, в къщата му, три месеца. И ГОСПОД благослови дома на Овид-Едом и всичко, което имаше.</span> </p></div</div></div></body></html>