<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 26</strong></div><p><span class="verse"><a name="1">1</a>За отредите на вратарите: от кореевците: Меселемия, синът на Корей, от синовете на Асаф.</span> <span class="verse"><a name="2">2</a>И Меселемия имаше синове: Захария, първородният; Едиил, вторият, Зевадия, третият; Ятниил, четвъртият;</span> <span class="verse"><a name="3">3</a>Елам, петият; Йоанан, шестият; Елиоинай, седмият.</span> <span class="verse"><a name="4">4</a>И Овид-Едом имаше синове: Семая, първородният; Йозавад, вторият; Йоах, третият; Сахар, четвъртият; Натанаил, петият;</span> <span class="verse"><a name="5">5</a>Амиил, шестият; Исахар, седмият; Феулатай, осмият; защото Бог го беше благословил.</span> <span class="verse"><a name="6">6</a>И на сина му Семая се родиха синове, които властваха над бащиния си дом, защото бяха силни и храбри мъже.</span> <span class="verse"><a name="7">7</a>Синове на Семая: Офний и Рафаил, и Овид, Елзавад и братята му, силни мъже, Елиу и Семахия.</span> <span class="verse"><a name="8">8</a>Всички тези от синовете на Овид-Едом, те и синовете им, и братята им, бяха силни мъже, способни за службата, шестдесет и двама души от Овид-Едом.</span> <span class="verse"><a name="9">9</a>А Меселемия имаше синове и братя, силни мъже, осемнадесет души.</span> <span class="verse"><a name="10">10</a>И Оса от синовете на Мерарий имаше синове: Симрий, главата — въпреки че не беше първородният, пак баща му го направи глава;</span> <span class="verse"><a name="11">11</a>Хелкия, вторият; Тевалия, третият; Захария, четвъртият. Всички синове и братя на Оса бяха тринадесет души.</span> <span class="verse"><a name="12">12</a>Тези отреди на вратарите, според главите на семействата, имаха задължение като братята си да служат в ГОСПОДНИЯ дом.</span> <span class="verse"><a name="13">13</a>И за всяка порта хвърлиха жребий според бащините си домове, малкият, както и големият.</span> <span class="verse"><a name="14">14</a>И за Селемия жребият падна за изток. И хвърлиха жребий за сина му Захария, мъдър съветник; и неговият жребий излезе за север;</span> <span class="verse"><a name="15">15</a>за Овид-Едом — за юг, а за синовете му — за склада;</span> <span class="verse"><a name="16">16</a>за Суфим и Оса — за запад, при портата Салехет, при пътя, който върви нагоре, стража срещу стража.</span> <span class="verse"><a name="17">17</a>На изток бяха шестима левити на ден, на север — четирима на ден, на юг — четирима на ден, и при склада — по двама;</span> <span class="verse"><a name="18">18</a>при Парвар, на запад — четирима на пътя и двама при Парвар.</span> <span class="verse"><a name="19">19</a>Това са отредите на вратарите от синовете на корейците и от синовете на Мерарий.</span> <span class="verse"><a name="20">20</a>А от левитите Ахия беше над съкровищата на Божия дом и над съкровищата на посветените неща.</span> <span class="verse"><a name="21">21</a>Синовете на Ладан, синовете на гирсонеца Ладан, главите на бащините домове на гирсонеца Ладан, ехиилците:</span> <span class="verse"><a name="22">22</a>синовете на ехиилците: Зетам и брат му Йоил бяха над съкровищата на ГОСПОДНИЯ дом.</span> <span class="verse"><a name="23">23</a>От амрамовците, исааровците, хевроновците и озииловците</span> <span class="verse"><a name="24">24</a>Суваил, синът на Гирсом, син на Мойсей, беше надзирател над съкровищата.</span> <span class="verse"><a name="25">25</a>А братята му от Елиезер: синът му Равия, и негов син — Исая, и негов син — Йорам, и негов син — Зехрий, и негов син — Селомит.</span> <span class="verse"><a name="26">26</a>Този Селомит и братята му бяха над всичките съкровища на посветените неща, които посветиха цар Давид и главите на бащините домове, хилядниците и стотниците, и военачалниците.</span> <span class="verse"><a name="27">27</a>От войните и от плячката бяха посветили за поддържането на ГОСПОДНИЯ дом.</span> <span class="verse"><a name="28">28</a>И всичко, което бяха посветили гледачът Самуил и Саул, синът на Кис, и Авенир, синът на Нир, и Йоав, синът на Саруя, всичко посветено беше под ръката на Селомит и братята му.</span> <span class="verse"><a name="29">29</a>От исааровците Ханания и синовете му бяха управители и съдии над Израил за външните дела.</span> <span class="verse"><a name="30">30</a>От хевроновците Асавия и братята му, хиляда и седемстотин силни мъже, бяха надзиратели над Израил отсам Йордан, на запад, за всичките ГОСПОДНИ дела и в служба на царя.</span> <span class="verse"><a name="31">31</a>От хевроновците Ерия беше глава — от хевроновците, според родословието им, според бащините им домове. В четиридесетата година на царуването на Давид ги прегледаха и между тях се намериха силни и храбри мъже в Язир-Галаад.</span> <span class="verse"><a name="32">32</a>И братята му бяха две хиляди и седемстотин силни мъже, глави на бащини домове. И цар Давид ги постави над рувимците и гадците, и половината манасиево племе за всички Божии дела и за делата на царя.</span> </p></div</div></div></body></html>