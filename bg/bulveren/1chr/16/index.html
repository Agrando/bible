<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>Така внесоха Божия ковчег и го поставиха сред шатъра, който Давид беше разпънал за него. И принесоха всеизгаряния и примирителни жертви пред Бога.</span> <span class="verse"><a name="2">2</a>И когато Давид свърши принасянето на всеизгарянията и примирителните жертви, той благослови народа в ГОСПОДНОТО Име.</span> <span class="verse"><a name="3">3</a>После раздаде на целия Израил, от мъж до жена, по един хляб, по един калъп фурми и по един калъп сушено грозде на всекиго.</span> <span class="verse"><a name="4">4</a>И определи някои от левитите да служат пред ГОСПОДНИЯ ковчег, да припомнят, да благодарят и да хвалят ГОСПОДА, Израилевия Бог:</span> <span class="verse"><a name="5">5</a>Главният беше Асаф, вторият след него — Захария, и Еиил, и Семирамот, и Ехиил, и Мататия, и Елиав, и Ваная, и Овид-Едом, и Еиил с лири и арфи, а Асаф свиреше с кимвали,</span> <span class="verse"><a name="6">6</a>а свещениците Ваная и Яазиил бяха постоянно с тръби пред ковчега на Божия завет.</span> <span class="verse"><a name="7">7</a>Тогава, в онзи ден, Давид за първи път нареди на Асаф и на братята му да славят ГОСПОДА:</span> <span class="verse"><a name="8">8</a>Славете ГОСПОДА, призовавайте Името Му; известявайте сред народите делата Му!</span> <span class="verse"><a name="9">9</a>Пейте Му, пейте Му псалми; говорете за всичките Му чудни дела!</span> <span class="verse"><a name="10">10</a>Хвалете се с Неговото свято Име; нека се весели сърцето на онези, които търсят ГОСПОДА!</span> <span class="verse"><a name="11">11</a>Стремете се към ГОСПОДА и Неговата сила; търсете лицето Му винаги!</span> <span class="verse"><a name="12">12</a>Помнете чудните Му дела, които е извършил; знаменията Му и присъдите на устата Му,</span> <span class="verse"><a name="13">13</a>ти, потомство на слугата Му Израил; вие, синове на Яков, Негови избрани!</span> <span class="verse"><a name="14">14</a>Той е ГОСПОД, нашият Бог, присъдите Му са по цялата земя.</span> <span class="verse"><a name="15">15</a>Помнете завета Му до века; словото, което е заповядал за хиляда поколения,</span> <span class="verse"><a name="16">16</a>завета, който е сключил с Авраам и клетвата Му към Исаак,</span> <span class="verse"><a name="17">17</a>завета, който е поставил на Яков за наредба, на Израил — за вечен завет,</span> <span class="verse"><a name="18">18</a>като каза: На теб ще дам ханаанската земя като дял на наследството ви.</span> <span class="verse"><a name="19">19</a>Когато бяхте малобройни, само малко и странници в нея,</span> <span class="verse"><a name="20">20</a>когато се скитаха от народ в народ, от царство — в друг народ,</span> <span class="verse"><a name="21">21</a>Той не остави никого да ги угнети и смъмри царе заради тях,</span> <span class="verse"><a name="22">22</a>казвайки: Не докосвайте Моите помазани и не правете нищо лошо на Моите пророци!</span> <span class="verse"><a name="23">23</a>Пейте на ГОСПОДА, цяла земя; възвестявайте от ден на ден спасението Му!</span> <span class="verse"><a name="24">24</a>Прогласявайте между езичниците Неговата слава; между всичките народи — чудните Му дела!</span> <span class="verse"><a name="25">25</a>Защото ГОСПОД е велик и всеславен; страшен е над всички богове.</span> <span class="verse"><a name="26">26</a>Защото всичките богове на народите са нищо, а ГОСПОД е направил небесата.</span> <span class="verse"><a name="27">27</a>Пред Него са блясък и величие; сила и радост са мястото Му.</span> <span class="verse"><a name="28">28</a>Отдайте на ГОСПОДА, вие, племена на народите, отдайте на ГОСПОДА слава и сила!</span> <span class="verse"><a name="29">29</a>Отдайте на ГОСПОДА славата на Името Му, донесете принос и елате пред Него; поклонете се на ГОСПОДА в свято великолепие!</span> <span class="verse"><a name="30">30</a>Треперете пред Него, цяла земя! И светът стои здраво, няма да се поклати.</span> <span class="verse"><a name="31">31</a>Нека се веселят небесата и нека ликува земята! Нека се каже между народите: ГОСПОД царува!</span> <span class="verse"><a name="32">32</a>Нека бучи морето и всичко в него; нека се весели полето и всичко по него.</span> <span class="verse"><a name="33">33</a>Тогава ще ликуват дърветата на гората пред ГОСПОДА, защото идва да съди земята.</span> <span class="verse"><a name="34">34</a>Славете ГОСПОДА, защото е благ, защото Неговата милост е вечна!</span> <span class="verse"><a name="35">35</a>И кажете: Спаси ни, Боже на спасението ни; събери ни и ни избави от народите, за да славим святото Ти Име и да тържествуваме в Твоята слава.</span> <span class="verse"><a name="36">36</a>Благословен да е ГОСПОД, Израилевият Бог, от века и до века! И целият народ каза: Амин! — и възхвали ГОСПОДА.</span> <span class="verse"><a name="37">37</a>Тогава Давид остави там, пред ковчега на ГОСПОДНИЯ завет, Асаф и братята му, за да служат постоянно пред ковчега според нужното за всеки ден;</span> <span class="verse"><a name="38">38</a>и Овид-Едом и братята му, шестдесет и осем души; а Овид-Едом, сина на Едутун, и Оса — за вратари.</span> <span class="verse"><a name="39">39</a>А свещеник Садок и братята му, свещениците, остави пред ГОСПОДНАТА скиния на височината, която беше в Гаваон,</span> <span class="verse"><a name="40">40</a>да принасят постоянно всеизгаряне на ГОСПОДА върху олтара за всеизгарянията, сутрин и вечер, според всичко писано в ГОСПОДНИЯ закон, който Той заповяда на Израил.</span> <span class="verse"><a name="41">41</a>И с тях остави Еман и Едутун, и останалите избрани, определени по име, за да славят ГОСПОДА, защото милостта Му е вечна.</span> <span class="verse"><a name="42">42</a>И при тях, при Еман и Едутун, имаше тръби и кимвали за онези, които трябваше да свирят, и Божиите музикални инструменти. А синовете на Едутун бяха вратари.</span> <span class="verse"><a name="43">43</a>И целият народ се разотиде, всеки у дома си. И Давид се върна, за да благослови дома си.</span> </p></div</div></div></body></html>