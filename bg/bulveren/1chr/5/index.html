<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 5</strong></div><p><span class="verse"><a name="1">1</a>Синовете на Рувим, първородния на Израил — защото той беше първородният, но понеже оскверни леглото на баща си, първородството му се даде на синовете на Йосиф, сина на Израил, и той не се записва в родословието според първородството.</span> <span class="verse"><a name="2">2</a>Защото Юда имаше надмощие над братята си, и от него произлиза Князът; но първородството беше на Йосиф.</span> <span class="verse"><a name="3">3</a>Синовете на Рувим, първородния на Израил: Енох и Фалу, Есрон и Хармий.</span> <span class="verse"><a name="4">4</a>Синове на Йоил: синът му Семая, негов син — Гог, негов син — Семей,</span> <span class="verse"><a name="5">5</a>негов син — Михей, негов син — Реаия, негов син — Ваал,</span> <span class="verse"><a name="6">6</a>негов син — Веера, когото асирийският цар Теглат-Феласар отведе в плен; той беше първенец на рувимците.</span> <span class="verse"><a name="7">7</a>А братята му, според родовете им, според записаното родословие на поколенията им, бяха: главата: Еиил, и Захария,</span> <span class="verse"><a name="8">8</a>и Вела, синът на Азас, син на Сема, син на Йоил; той се засели в Ароир и до Нево и Ваалмеон;</span> <span class="verse"><a name="9">9</a>и на изток се засели чак до пустинята от реката Ефрат насам, защото добитъкът им беше многоброен в галаадската земя.</span> <span class="verse"><a name="10">10</a>А в дните на Саул те воюваха против агаряните, които паднаха от ръката им; и те се заселиха в шатрите им по цялата източна страна на Галаад.</span> <span class="verse"><a name="11">11</a>И синовете на Гад се заселиха срещу тях във васанската земя до Салха:</span> <span class="verse"><a name="12">12</a>Йоил, главата, и Сафам, вторият, и Янай, и Сафат във Васан.</span> <span class="verse"><a name="13">13</a>И братята им според бащините им домове: Михаил и Месулам, и Сева, и Йорай, и Яхан, и Зия, и Евер, седем.</span> <span class="verse"><a name="14">14</a>Тези бяха синовете на Авихаил, сина на Урия, син на Ярой, син на Галаад, син на Михаил, син на Есисай, син на Ядо, син на Вуз.</span> <span class="verse"><a name="15">15</a>Ахий, синът на Авдиил, син на Гуний, беше глава на бащиния им дом.</span> <span class="verse"><a name="16">16</a>Те се заселиха в Галаад, във Васан и в селата му, и във всичките пасища около Сарон до краищата им.</span> <span class="verse"><a name="17">17</a>Всички тези бяха записани в дните на юдовия цар Йотам и в дните на израилевия цар Еровоам.</span> <span class="verse"><a name="18">18</a>Синовете на Рувим и гадците, и половината манасиево племе, силните мъже, които носеха щит и меч и опъваха лък и бяха обучени на бой, бяха четиридесет и четири хиляди седемстотин и шестдесет души, които излизаха на война.</span> <span class="verse"><a name="19">19</a>И те воюваха против агаряните, против Етур и Нафис и Нодав.</span> <span class="verse"><a name="20">20</a>И им се помогна против тях и агаряните бяха предадени в ръцете им заедно с всички, които бяха с тях; защото в битката те извикаха към Бога и Той ги послуша, понеже се бяха уповали на Него.</span> <span class="verse"><a name="21">21</a>И плениха добитъка им: камилите им — петдесет хиляди, двеста и петдесет хиляди глави дребен добитък и две хиляди магарета, също и сто хиляди човешки души.</span> <span class="verse"><a name="22">22</a>Защото мнозина паднаха убити, понеже боят беше от Бога. И те живяха на мястото им до отвеждането в плен.</span> <span class="verse"><a name="23">23</a>А синовете на половината манасиево племе се заселиха в земята от Васан до Ваал-Ермон и Санир и планината Ермон; те бяха многобройни.</span> <span class="verse"><a name="24">24</a>И това са главите на бащините им домове: Ефер и Есий, и Елиил, и Азрил, и Еремия, и Одуя, и Ядиил, силни и храбри мъже, именити мъже, глави на бащините си домове.</span> <span class="verse"><a name="25">25</a>Но те постъпваха невярно спрямо Бога на бащите си и блудстваха след боговете на народите на земята, които Бог беше изтребил пред тях.</span> <span class="verse"><a name="26">26</a>Тогава Израилевият Бог подбуди духа на асирийския цар Фул и духа на асирийския цар Теглат-Феласар и той ги плени — рувимците и гадците и половината от манасиевото племе — и ги отведе в Ала, в Авор, в Ара и до реката Гозан, където са и до днес.</span> </p></div</div></div></body></html>