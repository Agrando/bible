<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 10</strong></div><p><span class="verse"><a name="1">1</a>А филистимците се биха срещу Израил; и израилевите мъже побягнаха пред филистимците и паднаха убити на хълма Гелвуе.</span> <span class="verse"><a name="2">2</a>И филистимците настигнаха Саул и синовете му и филистимците убиха Йонатан, Авинадав и Мелхисуя, синовете на Саул.</span> <span class="verse"><a name="3">3</a>И битката срещу Саул се засилваше, и стрелците го улучиха, и той беше ранен от стрелците.</span> <span class="verse"><a name="4">4</a>Тогава Саул каза на оръженосеца си: Изтегли меча си и ме прободи с него, за да не дойдат тези необрязани и да се гаврят с мен! Но оръженосецът му не искаше, защото много се страхуваше. Тогава Саул взе меча си и се хвърли върху него.</span> <span class="verse"><a name="5">5</a>И когато оръженосецът му видя, че Саул беше мъртъв, той също се хвърли върху меча и умря.</span> <span class="verse"><a name="6">6</a>Така умряха Саул и тримата му сина, и целият му дом умря едновременно с него.</span> <span class="verse"><a name="7">7</a>А когато всичките израилеви мъже, които бяха в долината, видяха, че бяха побягнали и че Саул и синовете му бяха мъртви, те напуснаха градовете си и избягаха. И филистимците дойдоха и се заселиха в тях.</span> <span class="verse"><a name="8">8</a>А на следващия ден филистимците дойдоха да съблекат убитите и намериха Саул и синовете му паднали на хълма Гелвуе.</span> <span class="verse"><a name="9">9</a>И го съблякоха, взеха главата му и оръжията му, и разпратиха по цялата филистимска земя, за да разнесат вестта на идолите си и на народа.</span> <span class="verse"><a name="10">10</a>И сложиха оръжията му в дома на бога си, а главата му приковаха в дома на Дагон.</span> <span class="verse"><a name="11">11</a>А когато целият Явис-Галаад чу всичко, което филистимците направили със Саул,</span> <span class="verse"><a name="12">12</a>всичките храбри мъже станаха и взеха тялото на Саул и телата на синовете му и ги донесоха в Явис, и погребаха костите им под дъба в Явис, и постиха седем дни.</span> <span class="verse"><a name="13">13</a>Така умря Саул за престъплението си, което беше извършил против ГОСПОДА относно ГОСПОДНОТО слово, което не спази, и още, понеже беше потърсил врачка, за да се допита,</span> <span class="verse"><a name="14">14</a>а до ГОСПОДА не се допита. Затова Той го уби и обърна царството към Давид, сина на Есей.</span> </p></div</div></div></body></html>