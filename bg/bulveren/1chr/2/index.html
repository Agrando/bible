<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 2</strong></div><p><span class="verse"><a name="1">1</a>Ето синовете на Израил: Рувим, Симеон, Леви и Юда, Исахар и Завулон,</span> <span class="verse"><a name="2">2</a>Дан, Йосиф и Вениамин, Нефталим, Гад и Асир.</span> <span class="verse"><a name="3">3</a>Синове на Юда: Ир и Онан, и Шела; тези трима му се родиха от ханаанката, дъщерята на Суя. А първородният на Юда, Ир, беше лош пред ГОСПОДА, и Той го уби.</span> <span class="verse"><a name="4">4</a>И снаха му Тамар му роди Фарес и Зара. Всичките синове на Юда бяха петима.</span> <span class="verse"><a name="5">5</a>Синове на Фарес: Есрон и Амул.</span> <span class="verse"><a name="6">6</a>Синове на Зара: Зимрий и Етан, и Еман, и Халкол, и Дара; всичко петима.</span> <span class="verse"><a name="7">7</a>Синове на Хармий: Ахар, който докара беда на Израил, като извърши престъпление с обреченото на проклятие.</span> <span class="verse"><a name="8">8</a>Синове на Етан: Азария.</span> <span class="verse"><a name="9">9</a>Синове, които се родиха на Есрон: Ерамеил и Арам, и Халев.</span> <span class="verse"><a name="10">10</a>И Арам роди Аминадав, а Аминадав роди Наасон, първенец на синовете на Юда.</span> <span class="verse"><a name="11">11</a>И Наасон роди Салмон, а Салмон роди Вооз,</span> <span class="verse"><a name="12">12</a>а Вооз роди Овид, а Овид роди Есей.</span> <span class="verse"><a name="13">13</a>И Есей роди първородния си Елиав, втория Авинадав, третия Сама,</span> <span class="verse"><a name="14">14</a>четвъртия Натанаил, петия Радай,</span> <span class="verse"><a name="15">15</a>шестия Осем и седмия Давид.</span> <span class="verse"><a name="16">16</a>А техни сестри бяха Саруя и Авигея. И синовете на Саруя бяха Ависей, Йоав и Асаил, трима.</span> <span class="verse"><a name="17">17</a>А Авигея роди Амаса, а баща на Амаса беше исмаилецът Йетер.</span> <span class="verse"><a name="18">18</a>И Халев, синът на Есрон, роди синове от жена си Азува и от Ериота, и синовете му бяха: Есер и Совав, и Ардон.</span> <span class="verse"><a name="19">19</a>И Азува умря и Халев си взе Ефрата, която му роди Ор.</span> <span class="verse"><a name="20">20</a>Ор роди Урий, а Урий роди Веселеил.</span> <span class="verse"><a name="21">21</a>После Есрон влезе при дъщерята на Махир, бащата на Галаад. Той я взе, като беше на шестдесет години, и тя му роди Сегув.</span> <span class="verse"><a name="22">22</a>А Сегув роди Яир, който имаше двадесет и три града в галаадската земя.</span> <span class="verse"><a name="23">23</a>И Гесур и Арам им отнеха селищата на Яир, заедно с Кенат и селата му — шестдесет града. Всички тези бяха синове на Махир, бащата на Галаад.</span> <span class="verse"><a name="24">24</a>А след като Есрон умря в Халев-Ефрата, Авия, жената на Есрон, му роди Асхор, бащата на Текуе.</span> <span class="verse"><a name="25">25</a>И синовете на Ерамеил, първородния на Есрон, бяха: първородният Арам, и Вуна, и Орен, и Осем, и Ахия.</span> <span class="verse"><a name="26">26</a>Ерамеил имаше и друга жена, чието име бе Атара: тя беше майка на Онам.</span> <span class="verse"><a name="27">27</a>А синовете на Арам, първородния на Ерамеил, бяха: Маас и Ямин, и Екер.</span> <span class="verse"><a name="28">28</a>И синовете на Онам бяха: Самай и Ядай. А синовете на Самай: Надав и Ависур.</span> <span class="verse"><a name="29">29</a>И името на жената на Ависур беше Авихаила. Тя му роди Ааван и Молид.</span> <span class="verse"><a name="30">30</a>Синовете на Надав: Селед и Апаим. А Селед умря без синове.</span> <span class="verse"><a name="31">31</a>Син на Апаим беше Есий, син на Есий — Сисан, а син на Сисан — Аалай.</span> <span class="verse"><a name="32">32</a>Синовете на Ядай, брата на Самай: Етер и Йонатан. А Етер умря без синове.</span> <span class="verse"><a name="33">33</a>Синовете на Йонатан: Фалет и Заза. Тези бяха синовете на Ерамеил.</span> <span class="verse"><a name="34">34</a>А Сисан нямаше синове, а само дъщери. И Сисан имаше слуга египтянин на име Яраа.</span> <span class="verse"><a name="35">35</a>И Сисан даде дъщеря си на слугата си Яраа за жена, и тя му роди Атай.</span> <span class="verse"><a name="36">36</a>Атай роди Натан, Натан роди Завад,</span> <span class="verse"><a name="37">37</a>Завад роди Ефлал, Ефлал роди Овид,</span> <span class="verse"><a name="38">38</a>Овид роди Ииуй, Ииуй роди Азария,</span> <span class="verse"><a name="39">39</a>Азария роди Хелис, Хелис роди Елеас,</span> <span class="verse"><a name="40">40</a>Елеас роди Сисамай, Сисамай роди Селум,</span> <span class="verse"><a name="41">41</a>Селум роди Екамия, а Екамия роди Елисама.</span> <span class="verse"><a name="42">42</a>Синове на Халев, брата на Ерамеил: първородният му Миса, който е баща на Зиф, и синовете на Мариса, бащата на Хеврон.</span> <span class="verse"><a name="43">43</a>Синове на Хеврон: Корей и Тапфуа, и Рекем, и Сема.</span> <span class="verse"><a name="44">44</a>А Сема роди Раам, бащата на Йоркоам, а Рекем роди Самай.</span> <span class="verse"><a name="45">45</a>А син на Самай беше Маон, а Маон беше баща на Ветсур.</span> <span class="verse"><a name="46">46</a>А Гефа, наложницата на Халев, роди Харан и Моса, и Газез, а Харан роди Газез.</span> <span class="verse"><a name="47">47</a>Синове на Ядай: Регем и Йотам, и Гисан, и Фелет, и Гефа, и Сагаф.</span> <span class="verse"><a name="48">48</a>А Мааха, наложницата на Халев, роди Север и Тирхана,</span> <span class="verse"><a name="49">49</a>роди и Сагаф, бащата на Мадмана, Сева, бащата на Махван и бащата на Гавая. А дъщерята на Халев беше Ахса.</span> <span class="verse"><a name="50">50</a>Тези бяха синовете на Халев, сина на Ор, първородния на Ефрата: Совал, бащата на Кириат-Иарим,</span> <span class="verse"><a name="51">51</a>Салма, бащата на Витлеем, Ареф, бащата на Вет-Гадер.</span> <span class="verse"><a name="52">52</a>А Совал, бащата на Кириат-Иарим, имаше синове: Арое и Ази, манахатеца.</span> <span class="verse"><a name="53">53</a>А родовете на Кириат-Иарим бяха: етерците, футците, суматците и мисрайците; от тях произлязоха сарайците и естаолците.</span> <span class="verse"><a name="54">54</a>Синове на Салма: Витлеем и нетофатците, Атарот-Вит-Йоав, Ази, манахатеца, сарайците,</span> <span class="verse"><a name="55">55</a>родовете на писарите, които живеят в Явис, тиратците, симеатците и сухатците. Това са кенейците, които произлязоха от Амат, бащата на Рихавовия дом.</span> </p></div</div></div></body></html>