<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 17</strong></div><p><span class="verse"><a name="1">1</a>И когато Давид се настани в къщата си, Давид каза на пророк Натан: Ето, аз живея в кедров дом, а ковчегът на ГОСПОДНИЯ завет стои под завеси на шатър.</span> <span class="verse"><a name="2">2</a>И Натан каза на Давид: Направи всичко, което е в сърцето ти, защото Бог е с теб.</span> <span class="verse"><a name="3">3</a>Но през същата нощ Божието слово беше към Натан и каза:</span> <span class="verse"><a name="4">4</a>Иди и кажи на слугата Ми Давид: Така говори ГОСПОД: Ти няма да Ми построиш дом, в който да обитавам,</span> <span class="verse"><a name="5">5</a>защото от деня, когато изведох Израил от Египет, до днес Аз не съм обитавал в дом, а съм ходил от шатър в шатър и от скиния в скиния.</span> <span class="verse"><a name="6">6</a>Където и да ходих с целия Израил, говорих ли някога дума на някой от израилевите съдии, на които заповядах да пасат народа Ми, като казах: Защо не Ми построихте кедров дом?</span> <span class="verse"><a name="7">7</a>И сега, така да кажеш на слугата Ми Давид: Така казва ГОСПОД на Войнствата: Аз те взех от кошарата, от след стадото, за да бъдеш княз над Моя народ Израил.</span> <span class="verse"><a name="8">8</a>И бях с теб навсякъде, където отиваше, и изтребих всичките ти врагове пред теб, и направих името ти като имената на великите, които са на земята.</span> <span class="verse"><a name="9">9</a>И ще определя място за народа Си Израил и ще го насадя, за да живее на свое си място и да не бъде вече в безпокойство и синовете на неправдата да не го притесняват вече, както преди,</span> <span class="verse"><a name="10">10</a>и от деня, когато поставих съдии над народа Си Израил. И ще покоря всичките ти врагове. При това ти заявявам, че ГОСПОД ще ти съгради дом.</span> <span class="verse"><a name="11">11</a>Когато се изпълнят дните ти да отидеш при бащите си, Аз ще издигна потомъка ти след теб, който ще бъде от твоите синове, и ще утвърдя царството му.</span> <span class="verse"><a name="12">12</a>Той ще Ми построи дом и Аз ще утвърдя престола му до века.</span> <span class="verse"><a name="13">13</a>Аз ще му бъда Отец и той ще Ми бъде син; и няма да оттегля милостта Си от него, както я оттеглих от онзи, който беше преди теб.</span> <span class="verse"><a name="14">14</a>Ще го закрепя в Своя дом и в Своето царство до века; и престолът му ще бъде утвърден до века.</span> <span class="verse"><a name="15">15</a>И Натан говори на Давид според всички тези думи и според цялото това видение.</span> <span class="verse"><a name="16">16</a>Тогава цар Давид влезе и седна пред ГОСПОДА, и каза: Кой съм аз, ГОСПОДИ, Боже, и какъв е домът ми, че си ме довел дотук?</span> <span class="verse"><a name="17">17</a>Но и това беше малко в очите Ти, Боже, и Ти си говорил и за дома на слугата Си за далечно бъдеще, и си погледнал на мен като на високопоставен човек, ГОСПОДИ, Боже!</span> <span class="verse"><a name="18">18</a>И какво повече да Ти говори Давид за честта, оказана на слугата Ти? Ти познаваш слугата Си.</span> <span class="verse"><a name="19">19</a>ГОСПОДИ, заради слугата Си и според Своето сърце Ти си извършил цялото това велико дело, за да изявиш всички тези велики дела.</span> <span class="verse"><a name="20">20</a>ГОСПОДИ, няма никой като Теб и няма бог освен Теб, според всичко, което сме чули с ушите си.</span> <span class="verse"><a name="21">21</a>И кой друг народ на земята е като Твоя народ Израил, когото Бог отиде да откупи за народ за Себе Си, за да си създадеш име чрез велики и страшни дела, като изгони езичници пред Своя народ, който си откупил от Египет?</span> <span class="verse"><a name="22">22</a>И Ти направи народа Си Израил Свой народ до века; и Ти, ГОСПОДИ, им стана Бог.</span> <span class="verse"><a name="23">23</a>И сега, ГОСПОДИ, нека се утвърди до века словото, което си говорил за слугата Си и за дома му, и направи, както си говорил.</span> <span class="verse"><a name="24">24</a>Нека се утвърди; и нека се възвеличи Името Ти до века, за да казват: ГОСПОД на Войнствата, Израилевият Бог, е Бог на Израил! И нека бъде утвърден пред Теб домът на слугата Ти Давид.</span> <span class="verse"><a name="25">25</a>Защото Ти, Боже мой, откри на слугата Си, че ще му съградиш дом; затова слугата Ти дръзна да се помоли пред Теб.</span> <span class="verse"><a name="26">26</a>И сега, ГОСПОДИ, Ти си Бог, и си обещал това добро на слугата Си.</span> <span class="verse"><a name="27">27</a>И сега Ти благоволи да благословиш дома на слугата Си, за да бъде пред Теб до века, защото Ти, ГОСПОДИ, си го благословил и ще бъде благословен до века.</span> </p></div</div></div></body></html>