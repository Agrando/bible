<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 9</strong></div><p><span class="verse"><a name="1">1</a>И целият Израил се записа по родословия, и ето, записани са в Книгата на израилевите царе. И Юда беше отведен в плен във Вавилон поради престъпленията си.</span> <span class="verse"><a name="2">2</a>А първите жители, които се настаниха в притежанията си, в градовете си, бяха: Израил, свещениците, левитите и нетинимите.</span> <span class="verse"><a name="3">3</a>И в Ерусалим се заселиха от синовете на Юда, от синовете на Вениамин, от синовете на Ефрем и Манасия:</span> <span class="verse"><a name="4">4</a>Утай, син на Амиуд, син на Амрий, син на Имрий син на Ваний, от синовете на Фарес, сина на Юда;</span> <span class="verse"><a name="5">5</a>от шелаевците: първородният Асая и синовете му;</span> <span class="verse"><a name="6">6</a>от синовете на Зара: Еуил и братята им, шестстотин и деветдесет души.</span> <span class="verse"><a name="7">7</a>От синовете на Вениамин: Салу, син на Месулам, син на Одуя, син на Асенуй;</span> <span class="verse"><a name="8">8</a>и Евния, син на Ероам, и Ила син на Озия, син на Михри, и Месулам, син на Сефатия, син на Рагуил, син на Евния;</span> <span class="verse"><a name="9">9</a>и братята им, според родословието им, деветстотин петдесет и шест души. Всички тези мъже бяха глави на бащини домове над бащините си домове.</span> <span class="verse"><a name="10">10</a>А от свещениците: Едая и Йоярив, и Яхин,</span> <span class="verse"><a name="11">11</a>и Азария, син на Хелкия, син на Месулам, син на Садок, син на Мераиот, син на Ахитов, началник на Божия дом;</span> <span class="verse"><a name="12">12</a>и Адая, син на Ероам, син на Пасхор, син на Мелхия; и Маасай, син на Адиил, син на Язир, син на Месулам, син на Месилемит, син на Емир;</span> <span class="verse"><a name="13">13</a>и братята им, глави на бащините им домове, хиляда седемстотин и шестдесет души, мъже, силни и храбри за делото на службата на Божия дом.</span> <span class="verse"><a name="14">14</a>А от левитите: Семая, син на Асув, син на Азрикам, син на Асавия, от синовете на Мерарий;</span> <span class="verse"><a name="15">15</a>и Ваквакар, Ерес и Галал, и Матания, син на Михей, син на Зехрий, син на Асаф;</span> <span class="verse"><a name="16">16</a>и Авдия, син на Семая, син на Галал, син на Едутун; и Варахия, син на Аса, син на Елкана, който се засели в селата на нетофатците.</span> <span class="verse"><a name="17">17</a>И вратарите: Селум и Акув, и Талмон, и Ахиман, и братята им; Селум беше главата;</span> <span class="verse"><a name="18">18</a>и досега те стоят при царската порта към изгрев слънце. Те бяха вратари на становете на синовете на Леви.</span> <span class="verse"><a name="19">19</a>А Селум, син на Коре, син на Авиасаф, син на Корей, и братята му от бащиния му дом, кореевците, бяха над делото на службата, пазачи на праговете на шатъра. И бащите им бяха пазачи на входа на ГОСПОДНИЯ стан.</span> <span class="verse"><a name="20">20</a>По-рано началник над тях беше Финеес, синът на Елеазар, и ГОСПОД беше с него.</span> <span class="verse"><a name="21">21</a>Захария, синът на Меселемия, беше пазач при входа на шатъра за срещане.</span> <span class="verse"><a name="22">22</a>Всички те, избрани за пазачи при праговете, бяха двеста и дванадесет. Те бяха записани по родословия в селата си. Давид и гледачът Самуил ги бяха поставили на длъжността им.</span> <span class="verse"><a name="23">23</a>И те и синовете им стояха при портите на ГОСПОДНИЯ дом, на дома на шатъра, като стражи.</span> <span class="verse"><a name="24">24</a>Вратарите бяха на четирите страни: на изток, на запад, на север и на юг.</span> <span class="verse"><a name="25">25</a>А братята им, които бяха по селата си, трябваше да идват на всеки седем дни в определени времена, за да бъдат заедно с тях.</span> <span class="verse"><a name="26">26</a>Защото тези левити, четиримата главни вратари, оставаха на службата си и надзираваха стаите и съкровищата на Божия дом.</span> <span class="verse"><a name="27">27</a>И те нощуваха около Божия дом, защото на тях беше възложена стражата, и те трябваше да го отварят всяка сутрин.</span> <span class="verse"><a name="28">28</a>И някои от тях бяха над служебните вещи, защото под брой ги внасяха и под брой ги изнасяха.</span> <span class="verse"><a name="29">29</a>И някои от тях бяха определени над другите вещи, над всичките вещи на светилището и над пшеничното брашно, и виното, и маслиненото масло, и ливана, и ароматите.</span> <span class="verse"><a name="30">30</a>А някои от синовете на свещениците приготовляваха благоуханното масло.</span> <span class="verse"><a name="31">31</a>А на Мататия, от левитите, първородния на корееца Селум, бяха поверени печените в тава жертви.</span> <span class="verse"><a name="32">32</a>И някои от братята им, от синовете на каатците, бяха поставени над присъствените хлябове, да ги приготовляват всяка събота.</span> <span class="verse"><a name="33">33</a>А тези бяха певците, началниците на бащините домове на левитите, които живееха в стаите свободни от друга служба, защото бяха заети в работата си денем и нощем.</span> <span class="verse"><a name="34">34</a>Тези бяха главите на бащините домове на левитите, глави според родословията си. Те живееха в Ерусалим.</span> <span class="verse"><a name="35">35</a>А в Гаваон живееше Еил, бащата на Гаваон. Името на жена му беше Мааха,</span> <span class="verse"><a name="36">36</a>а първородният му син беше Авдон, после Сур, и Кис, и Ваал, и Нир, и Надав,</span> <span class="verse"><a name="37">37</a>и Гедор, и Ахио, и Захария, и Макелот.</span> <span class="verse"><a name="38">38</a>А Макелот роди Симеам. И те се заселиха с братята си в Ерусалим, срещу братята си.</span> <span class="verse"><a name="39">39</a>И Нир роди Кис, а Кис роди Саул, а Саул роди Йонатан и Мелхсисуя, и Авинадав, и Ес-Ваал.</span> <span class="verse"><a name="40">40</a>А синът на Йонатан беше Мерив-Ваал, а Мерив-Ваал роди Михей.</span> <span class="verse"><a name="41">41</a>А синове на Михей бяха Фитон и Мелех, и Тарея,</span> <span class="verse"><a name="42">42</a>и Ахаз, който роди Яра; а Яра роди Алемет и Азмавет, и Зимрий; а Зимрий роди Моса,</span> <span class="verse"><a name="43">43</a>а Моса роди Виней, а негов син беше Рафаия, негов син — Елеаса, а негов син — Асил.</span> <span class="verse"><a name="44">44</a>А Асил имаше шестима сина и това са имената им: Азрикам, Вохеру и Исмаил, и Сеария, и Авдия, и Анан. Тези са синове на Асил.</span> </p></div</div></div></body></html>