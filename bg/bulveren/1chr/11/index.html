<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>Тогава целият Израил се събра при Давид в Хеврон и казаха: Ето, ние сме твоя кост и твоя плът.</span> <span class="verse"><a name="2">2</a>Още преди, още когато Саул беше цар, ти беше този, който извеждаше и въвеждаше Израил. И на теб ГОСПОД, твоят Бог, каза: Ти ще пасеш народа Ми Израил и ти ще бъдеш княз над народа Ми Израил.</span> <span class="verse"><a name="3">3</a>Така всичките израилеви старейшини дойдоха при царя в Хеврон и Давид направи с тях завет пред ГОСПОДА в Хеврон. И те помазаха Давид за цар над Израил според ГОСПОДНОТО слово чрез Самуил.</span> <span class="verse"><a name="4">4</a>Тогава Давид и целият Израил отидоха в Ерусалим, който е Евус, където бяха евусците, жителите на земята.</span> <span class="verse"><a name="5">5</a>И жителите на Евус казаха на Давид: Няма да влезеш тук! Но Давид превзе крепостта Сион, която е Давидовият град.</span> <span class="verse"><a name="6">6</a>И Давид каза: Който пръв удари евусците, той ще бъде глава и военачалник. И Йоав, синът на Саруя, се изкачи пръв и стана глава.</span> <span class="verse"><a name="7">7</a>Така Давид се засели в крепостта, затова тя се нарече Давидовия град.</span> <span class="verse"><a name="8">8</a>И той построи града околовръст до Мило и наоколо. А Йоав поправи останалата част от града.</span> <span class="verse"><a name="9">9</a>Така Давид ставаше все по-велик и по-велик и ГОСПОД на Войнствата беше с него.</span> <span class="verse"><a name="10">10</a>А ето началниците на силните мъже, които имаше Давид, които заедно с целия Израил го подкрепяха смело за царството му, за да го направят цар според ГОСПОДНОТО слово за Израил.</span> <span class="verse"><a name="11">11</a>Ето броят на силните мъже, които имаше Давид: Ясовеам, син на Ахмон, първи военачалник; той вдигна копието си против триста души и ги уби наведнъж.</span> <span class="verse"><a name="12">12</a>След него беше ахохиецът Елеазар, син на Додо, един от тримата силни мъже.</span> <span class="verse"><a name="13">13</a>Той беше с Давид във Фас-Дамим, когато филистимците се бяха събрали там за бой. Там имаше парче земя, пълно с ечемик; и народът побягна пред филистимците,</span> <span class="verse"><a name="14">14</a>а те застанаха сред нивата и я защитиха, и разбиха филистимците. И ГОСПОД извърши голямо избавление.</span> <span class="verse"><a name="15">15</a>И трима от тридесетте началници слязоха до скалата при Давид в пещерата Одолам, а войската на филистимците се беше разположила на стан в долината Рефаим.</span> <span class="verse"><a name="16">16</a>Тогава Давид беше в крепостта, а гарнизонът на филистимците беше тогава във Витлеем.</span> <span class="verse"><a name="17">17</a>И Давид пожела и каза: Кой ще ми даде да пийна вода от витлеемския кладенец, който е при портата!</span> <span class="verse"><a name="18">18</a>Тогава тримата направиха пробив във филистимския стан и наляха вода от витлеемския кладенец, който е при портата, взеха и я донесоха на Давид. Но Давид не пожела да я изпие, а я изля на ГОСПОДА. И каза:</span> <span class="verse"><a name="19">19</a>Да не ми даде моят Бог да сторя това! Да пия ли кръвта на мъжете, които отидоха с опасност за живота си? Защото с опасност за живота си я донесоха. И не пожела да я пие. Това извършиха тримата силни мъже.</span> <span class="verse"><a name="20">20</a>И Ависей, братът на Йоав, беше главният от тримата. Той вдигна копието си против триста души и ги уби, и беше именит между тримата.</span> <span class="verse"><a name="21">21</a>Той беше най-почитаният от тримата, над двамата, затова им стана началник, но не достигна трима.</span> <span class="verse"><a name="22">22</a>Ваная, син на Йодая, син на един храбър мъж, велик на дела, от Кавсеил. Той уби двамата лъвовидни мъже от Моав. Той също слезе и уби лъва в рова в един снежен ден.</span> <span class="verse"><a name="23">23</a>Той уби и египтянина, мъж, висок пет лакътя. Египтянинът имаше в ръката си копие като кросно на тъкач, но той слезе при него с тояга, изтръгна копието от ръката на египтянина и го уби със собственото му копие.</span> <span class="verse"><a name="24">24</a>Тези неща извърши Ваная, синът на Йодая, и беше именит между тримата силни мъже.</span> <span class="verse"><a name="25">25</a>Ето, той беше почитан повече от тридесетте, но не достигна трима. И Давид го постави в близкото си обкръжение.</span> <span class="verse"><a name="26">26</a>А силните мъже на войските бяха: Асаил, братът на Йоав, Елханан, синът на Додо от Витлеем,</span> <span class="verse"><a name="27">27</a>арорецът Самот, фелонецът Хелис,</span> <span class="verse"><a name="28">28</a>Ирас, синът на текоеца Екис, анатонецът Авиезер,</span> <span class="verse"><a name="29">29</a>хусатецът Сивехай, ахохиецът Илай,</span> <span class="verse"><a name="30">30</a>нетофатецът Маарай, Хелед, синът на нетофатеца Ваана,</span> <span class="verse"><a name="31">31</a>Итай, синът на Ривай от Гавая на вениаминовите синове, пиратонецът Ваная,</span> <span class="verse"><a name="32">32</a>Урай от потоците на Гаас, арватецът Авиил,</span> <span class="verse"><a name="33">33</a>варумецът Азмавет, саалвонецът Елиава,</span> <span class="verse"><a name="34">34</a>синовете на гизонеца Асим, Йонатан, синът на арареца Сагий,</span> <span class="verse"><a name="35">35</a>Ахиам, синът на арареца Сахар, Елифал, синът на Ур,</span> <span class="verse"><a name="36">36</a>мехиратецът Ефер, фелонецът Ахия,</span> <span class="verse"><a name="37">37</a>кармилецът Есро, Наарай, синът на Есвей,</span> <span class="verse"><a name="38">38</a>Йоил, братът на Натан, Мивар, синът на Агрий,</span> <span class="verse"><a name="39">39</a>амонецът Селек, виротецът Нахарай, оръженосецът на Йоав, сина на Саруя,</span> <span class="verse"><a name="40">40</a>етерецът Ирас, етерецът Гарив,</span> <span class="verse"><a name="41">41</a>хетеецът Урия, Завад, синът на Аалай,</span> <span class="verse"><a name="42">42</a>Адина, син на рувимеца Сиза, глава на рувимците, и тридесет души с него,</span> <span class="verse"><a name="43">43</a>Анан, синът на Мааха, митнецът Йосафат,</span> <span class="verse"><a name="44">44</a>астеротецът Озия, Сама и Еиил, синовете на ароиреца Хотам,</span> <span class="verse"><a name="45">45</a>Едиил, синът на Симрий, брат му, тисецът Йоха,</span> <span class="verse"><a name="46">46</a>маавецът Елиил, и Еривай и Йосавия, синовете на Елнаам, и моавецът Етема,</span> <span class="verse"><a name="47">47</a>Елиил и Овид, и месоваецът Ясиил.</span> </p></div</div></div></body></html>