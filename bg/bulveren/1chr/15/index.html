<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>И той си построи и други къщи в Давидовия град; приготви и място за Божия ковчег и разпъна шатър за него.</span> <span class="verse"><a name="2">2</a>Тогава Давид каза: Не бива никой друг да носи Божия ковчег освен левитите, защото тях избра ГОСПОД да носят Божия ковчег и да Му служат до века.</span> <span class="verse"><a name="3">3</a>И Давид събра целия Израил в Ерусалим, за да пренесат ГОСПОДНИЯ ковчег на мястото му, което беше приготвил за него.</span> <span class="verse"><a name="4">4</a>Давид събра синовете на Аарон и левитите.</span> <span class="verse"><a name="5">5</a>От синовете на Каат: началника Уриил и братята му, сто и двадесет души.</span> <span class="verse"><a name="6">6</a>От синовете на Мерарий: началника Асая и братята му, двеста и двадесет души.</span> <span class="verse"><a name="7">7</a>От синовете на Гирсон: началника Йоил и братята му, сто и тридесет души.</span> <span class="verse"><a name="8">8</a>От синовете на Елисафан: началника Семая и братята му, двеста души.</span> <span class="verse"><a name="9">9</a>От синовете на Хеврон: началника Елиил и братята му, осемдесет души.</span> <span class="verse"><a name="10">10</a>От синовете на Озиил: началника Аминадав и братята му, сто и дванадесет души.</span> <span class="verse"><a name="11">11</a>И Давид повика свещениците Садок и Авиатар и левитите Уриил, Асая и Йоил, Семая и Елиил, и Аминадав и им каза:</span> <span class="verse"><a name="12">12</a>Вие сте глави на бащините домове на левитите. Осветете се, вие и братята ви, за да пренесете ковчега на ГОСПОДА, Израилевия Бог, където съм приготвил за него.</span> <span class="verse"><a name="13">13</a>Понеже първия път не го носихте вие, ГОСПОД, нашият Бог, отвори пролом между нас, защото не Го потърсихме според правилото.</span> <span class="verse"><a name="14">14</a>Тогава свещениците и левитите се осветиха, за да пренесат ковчега на ГОСПОДА, Израилевия Бог.</span> <span class="verse"><a name="15">15</a>А синовете на левитите носеха Божия ковчег на раменете си, като прътовете бяха на тях, както заповяда Мойсей според ГОСПОДНОТО слово.</span> <span class="verse"><a name="16">16</a>И Давид заповяда на началниците на левитите да поставят братята си, певците, с музикални инструменти, лири и арфи, и кимвали, за да свирят радостно със силен глас.</span> <span class="verse"><a name="17">17</a>И левитите поставиха Еман, сина на Йоил, и от братята му — Асаф, сина на Варахия, и от братята им, синовете на Мерарий — Етан, сина на Кисий,</span> <span class="verse"><a name="18">18</a>и с тях братята им от втория чин: Захария, Вен и Яазиил, и Семирамот, и Ехиил, и Уний, Елиав и Ваная, и Маасия, и Мататия, и Елифалей, и Микнея, и Овид-Едом, и Еиил, вратарите.</span> <span class="verse"><a name="19">19</a>И поставиха певците Еман, Асаф и Етан да свирят с бронзови кимвали,</span> <span class="verse"><a name="20">20</a>а Захария и Азиил, и Семирамот, и Ехиил, и Уний, и Елиав, и Маасия, и Ваная — с лири по аламот,</span> <span class="verse"><a name="21">21</a>а Мататия и Елифалей, и Микнея, и Овид-Едом, и Еиил, и Азазия — с арфи по шеминит, за да ръководят пеенето.</span> <span class="verse"><a name="22">22</a>А Ханания, главен певец на левитите, ръководеше пеенето, понеже беше изкусен.</span> <span class="verse"><a name="23">23</a>А Варахия и Елкана бяха вратари при ковчега.</span> <span class="verse"><a name="24">24</a>А свещениците Севания и Йосафат, и Натанаил, и Амасий, и Захария, Ваная и Елиезер свиреха с тръбите пред Божия ковчег. А Овид-Едом и Ехия бяха вратари при ковчега.</span> <span class="verse"><a name="25">25</a>И така, Давид и израилевите старейшини и хилядниците отидоха да пренесат с веселие ковчега на ГОСПОДНИЯ завет от къщата на Овид-Едом.</span> <span class="verse"><a name="26">26</a>И понеже Бог помагаше на левитите, които носеха ковчега на ГОСПОДНИЯ завет, те пожертваха седем юнеца и седем овена.</span> <span class="verse"><a name="27">27</a>И Давид беше облечен с одежда от висон, както и всички левити, които носеха ковчега и певците, и певецът Ханания, началникът на певците; и Давид носеше ленен ефод.</span> <span class="verse"><a name="28">28</a>Така целият Израил пренесе ковчега на ГОСПОДНИЯ завет с възгласи и тръбен звук, с тръби и с кимвали, като свиреха с лири и с арфи.</span> <span class="verse"><a name="29">29</a>А когато ковчегът на ГОСПОДНИЯ завет влизаше в Давидовия град, Михала, дъщерята на Саул, погледна през прозореца и видя, че цар Давид скачаше и играеше, и го презря в сърцето си.</span> </p></div</div></div></body></html>