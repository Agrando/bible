<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/dan/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/dan">Daniel</a> &gt <strong>Chapter 12</strong></div><p><span class="verse"><a name="1">1</a>И в онова време ще се надигне великият княз Михаил, който се застъпва за синовете на твоя народ; и ще настане време на скръб, каквато никога не е била — откакто съществува народ до онова време. И в онова време твоят народ ще се избави — всеки, който се намери записан в книгата.</span> <span class="verse"><a name="2">2</a>И много от спящите в пръстта на земята ще се събудят — едните за вечен живот, а другите за позор и вечно презрение.</span> <span class="verse"><a name="3">3</a>Разумните ще блестят като блясъка на небесната твърд и онези, които обръщат мнозина в правда — като звездите за вечни времена.</span> <span class="verse"><a name="4">4</a>А ти, Данииле, затвори думите и запечатай книгата до последното време. Мнозина ще я изследват и знанието ще се умножава.</span> <span class="verse"><a name="5">5</a>И аз, Даниил, видях, и ето, двама други стояха — един отсам на брега на реката и един оттатък на брега на реката.</span> <span class="verse"><a name="6">6</a>И единият каза на мъжа, облечен в лен, който беше над водата на реката: Докога ще се чака за края на тези чудни неща?</span> <span class="verse"><a name="7">7</a>И чух мъжа, облечен в лен, който беше над водата на реката, когато издигна десницата си и левицата си към небето и се закле в Онзи, който живее вечно, че това ще бъде след време, времена и половин време, и когато свърши разбиването на силата на светия народ, всичко това ще се изпълни.</span> <span class="verse"><a name="8">8</a>И аз чух, но не разбрах. И казах: Господарю мой, какъв ще бъде краят на това?</span> <span class="verse"><a name="9">9</a>А той каза: Иди си, Данииле, защото думите са затворени и запечатани до последното време.</span> <span class="verse"><a name="10">10</a>Мнозина ще се очистят и избелят и изпитат; а безбожните ще постъпват безбожно и никой от безбожните няма да разбере; но разумните ще разберат.</span> <span class="verse"><a name="11">11</a>И от времето, когато се премахне постоянната жертва и се постави мерзостта, която докарва запустение, са хиляда двеста и деветдесет дни.</span> <span class="verse"><a name="12">12</a>Блажен, който изтърпи и достигне до хиляда триста тридесет и петте дни.</span> <span class="verse"><a name="13">13</a>А ти върви до края; и ще се успокоиш, и ще възкръснеш за дела си в последните дни.</span> </p></div</div></div></body></html>