<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/dan/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/dan">Daniel</a> &gt <strong>Chapter 5</strong></div><p><span class="verse"><a name="1">1</a>Цар Валтасар направи голям пир на хиляда от големците си и пиеше вино пред хилядата.</span> <span class="verse"><a name="2">2</a>Когато вкуси виното, Валтасар заповяда да донесат златните и сребърните съдове, които баща му Навуходоносор беше изнесъл от храма, който беше в Ерусалим, за да пият от тях царят и големците му, жените му и наложниците му.</span> <span class="verse"><a name="3">3</a>Тогава донесоха златните съдове, които бяха изнесени от храма на Божия дом, който беше в Ерусалим; и царят и големците му, жените му и наложниците му пиеха от тях.</span> <span class="verse"><a name="4">4</a>Пиеха вино и хвалеха боговете от злато, сребро, бронз, желязо, дърво и камък.</span> <span class="verse"><a name="5">5</a>В същия час се появиха пръсти на човешка ръка и пишеха срещу светилника по мазилката на стената на царския дворец; и царят видя частта от ръката, която пишеше.</span> <span class="verse"><a name="6">6</a>Тогава лицето на царя пребледня и мислите му го уплашиха, така че ставите на бедрата му се разхлабиха и коленете му се удряха едно в друго.</span> <span class="verse"><a name="7">7</a>Царят извика силно да въведат гадателите, халдейците и гледачите. И царят проговори и каза на вавилонските мъдреци: Който прочете това писание и ми изяви значението му, ще бъде облечен в мораво, златна огърлица ще се окачи на шията му и ще бъде третият властник в царството.</span> <span class="verse"><a name="8">8</a>Тогава влязоха всичките царски мъдреци, но не можаха да прочетат писанието, нито да известят на царя значението му.</span> <span class="verse"><a name="9">9</a>Тогава цар Валтасар много се изплаши, лицето му пребледня, а големците му се смаяха.</span> <span class="verse"><a name="10">10</a>Поради думите на царя и на големците му царицата майка влезе в дома на пира. И царицата майка проговори и каза: Царю, да си жив до века! Нека не те плашат мислите ти и да не пребледнява лицето ти!</span> <span class="verse"><a name="11">11</a>Има мъж в царството ти, в когото е духът на светите богове. И в дните на баща ти в него се намериха просветление, разум и мъдрост като мъдростта на боговете. И цар Навуходоносор, баща ти, го постави за началник на книжниците, на гадателите, на халдейците и на гледачите, царю,</span> <span class="verse"><a name="12">12</a>защото превъзходен дух и знание, разум, тълкуване сънища, изясняване на гатанки и разрешаване на трудности се намираха у този Даниил, на когото царят даде името Валтасасар. Нека сега бъде повикан Даниил, и той ще изяви значението.</span> <span class="verse"><a name="13">13</a>Тогава Даниил беше въведен пред царя. Царят проговори и каза на Даниил: Ти ли си Даниил, от пленените от Юда, които баща ми, царят, доведе от Юда?</span> <span class="verse"><a name="14">14</a>Чух за теб, че духът на боговете бил в теб и че просветление, разум и превъзходна мъдрост се намирали в теб.</span> <span class="verse"><a name="15">15</a>И сега мъдреците и гадателите бяха въведени пред мен, за да прочетат този надпис и да ми известят значението му, но не можаха да изявят значението на това нещо.</span> <span class="verse"><a name="16">16</a>И аз чух за теб, че си могъл да тълкуваш и да разрешаваш трудности; ако можеш сега да прочетеш написаното и да ми съобщиш значението му, ще бъдеш облечен в мораво, златна огърлица ще се окачи на шията ти и ще бъдеш третият властник в царството.</span> <span class="verse"><a name="17">17</a>Тогава Даниил отговори и каза пред царя: Нека даровете ти останат за теб и дай подаръците си на друг! Но все пак аз ще прочета на царя написаното и ще му съобщя значението му.</span> <span class="verse"><a name="18">18</a>О, царю, Всевишният Бог даде на баща ти Навуходоносор царство и величие, слава и великолепие.</span> <span class="verse"><a name="19">19</a>И поради величието, което му даде, всичките народи, племена и езици трепереха и се бояха пред него. Когото искаше, убиваше и когото искаше, оставяше жив; когото искше, възвишаваше и когото искаше, унижаваше.</span> <span class="verse"><a name="20">20</a>Но когато сърцето му се надигна и духът му закоравя в гордостта, той беше свален от царския си престол и славата му се отне от него.</span> <span class="verse"><a name="21">21</a>И беше изгонен измежду хората, сърцето му стана като на животните и жилището му беше между дивите магарета; хранеха го с трева като говедата и тялото му се мокреше от небесната роса, докато позна, че Всевишният Бог владее над царството на хората и поставя над него когото иска.</span> <span class="verse"><a name="22">22</a>А ти, негов сине, Валтасаре, не си смирил сърцето си, въпреки че знаеше всичко това,</span> <span class="verse"><a name="23">23</a>а си се надигнал над Господаря на небесата. И донесоха пред теб съдовете на дома Му и ти и големците ти, жените и наложниците ти пихте вино от тях; и ти хвали боговете от сребро, от дърво и от камък, които не виждат, нито чуват, нито разбират — а Бога, в чиято ръка е дишането ти, и в чиято власт са всичките ти пътища, не прослави.</span> <span class="verse"><a name="24">24</a>Затова, от него е била изпратена частта от ръката и е било написано това писание.</span> <span class="verse"><a name="25">25</a>И това е писанието, което е било написано: Мене, мене, текел, уфарсин.</span> <span class="verse"><a name="26">26</a>Това е значението на това нещо: Мене: Бог е преброил дните на царството ти и ги е свършил.</span> <span class="verse"><a name="27">27</a>Текел: Претеглен си на везните и си намерен недостатъчен.</span> <span class="verse"><a name="28">28</a>Перес: Царството ти се раздели и се даде на мидяните и персите.</span> <span class="verse"><a name="29">29</a>Тогава Валтасар заповяда и облякоха Даниил в мораво, окачиха златна огърлица около шията му и прогласиха за него, че ще бъде третият властник в царството.</span> <span class="verse"><a name="30">30</a>В същата нощ Валтасар, царят на халдйците, беше убит.</span> <span class="verse"><a name="31">31</a>И мидянинът Дарий получи царството, когато беше на шестдесет и две години.</span> </p></div</div></div></body></html>