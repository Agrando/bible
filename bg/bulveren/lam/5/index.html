<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Спомни си, ГОСПОДИ, какво ни стана! Погледни и виж позора ни.</span> <span class="verse"><a name="2">2</a>Наследството ни премина на чужди, къщите ни — на чужденци.</span> <span class="verse"><a name="3">3</a>Сирачета сме, без баща; майките ни са като вдовици.</span> <span class="verse"><a name="4">4</a>Пием водата си срещу сребро, дървата ни идват срещу заплащане.</span> <span class="verse"><a name="5">5</a>Преследвачите ни са на шията ни, трудим се и не ни се дава почивка.</span> <span class="verse"><a name="6">6</a>На Египет подадохме ръка, на Асирия, за да се наситим с хляб.</span> <span class="verse"><a name="7">7</a>Бащите ни съгрешиха и ги няма, а ние носим беззаконията им.</span> <span class="verse"><a name="8">8</a>Слуги владеят над нас, няма кой да ни изтръгне от ръката им.</span> <span class="verse"><a name="9">9</a>Придобиваме хляба си с опасност за живота си заради меча, който ни заплашва в пустинята.</span> <span class="verse"><a name="10">10</a>Кожата ни почерня като пещ от ужасния глад.</span> <span class="verse"><a name="11">11</a>Изнасилваха жени в Сион, девиците — в юдовите градове.</span> <span class="verse"><a name="12">12</a>С техните ръце бяха обесени първенците, старейшините не бяха почетени.</span> <span class="verse"><a name="13">13</a>Младежи носят воденични камъни, децата падат под товара на дървата.</span> <span class="verse"><a name="14">14</a>Старейшините не седят вече в портите, младежите се отказаха от песните си.</span> <span class="verse"><a name="15">15</a>Престана радостта на сърцето ни, хорото ни се обърна на жалеене.</span> <span class="verse"><a name="16">16</a>Венецът падна от главата ни. О, горко ни, защото съгрешихме!</span> <span class="verse"><a name="17">17</a>Заради това чезне сърцето ни, заради тези неща потъмняха очите ни,</span> <span class="verse"><a name="18">18</a>заради хълма Сион, който е опустошен; лисици ходят по него.</span> <span class="verse"><a name="19">19</a>Но Ти, ГОСПОДИ, оставаш до века, Твоят престол е от поколение в поколение.</span> <span class="verse"><a name="20">20</a>Защо ни забравяш навеки, оставяш ни за дълго време?</span> <span class="verse"><a name="21">21</a>Върни ни, ГОСПОДИ, при Себе Си, за да се върнем; обнови дните ни както преди.</span> <span class="verse"><a name="22">22</a>Или ще ни отхвърлиш съвсем, ще ни се разгневиш напълно?</span> </p></div</div></div></body></html>