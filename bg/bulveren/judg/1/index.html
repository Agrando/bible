<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/judg">Judges</a> &gt <strong>Chapter 1</strong></div><p><span class="verse"><a name="1">1</a>А след смъртта на Иисус израилевите синове се допитаха до ГОСПОДА и казаха: Кой пръв да излезе за нас против ханаанците, за да воюва срещу тях?</span> <span class="verse"><a name="2">2</a>И ГОСПОД каза: Юда да излезе. Ето, Аз предадох земята в ръката му.</span> <span class="verse"><a name="3">3</a>А Юда каза на брат си Симеон: Излез с мен в моя дял, за да воюваме срещу ханаанците; и аз също ще отида с теб в твоя дял. И Симеон отиде с него.</span> <span class="verse"><a name="4">4</a>И Юда излезе и ГОСПОД предаде ханаанците и ферезейците в ръката им, и те избиха десет хиляди мъже от тях във Везек.</span> <span class="verse"><a name="5">5</a>И намериха Адонивезек във Везек и се биха срещу него, и победиха ханаанците и ферезейците.</span> <span class="verse"><a name="6">6</a>А Адонивезек побягна и те го подгониха и го хванаха, и отсякоха палците на ръцете и на краката му.</span> <span class="verse"><a name="7">7</a>И Адонивезек каза: Седемдесет царе с отсечени палци на ръцете и краката са събирали трохи под трапезата ми. Както аз съм правил, така и Бог ми отплати. И те го доведоха в Ерусалим и там умря.</span> <span class="verse"><a name="8">8</a>И синовете на Юда воюваха срещу Ерусалим и го превзеха, и го поразиха с острието на меча, и запалиха града.</span> <span class="verse"><a name="9">9</a>И след това синовете на Юда слязоха, за да воюват срещу ханаанците, които живееха в хълмистата земя и на юг, и в низината.</span> <span class="verse"><a name="10">10</a>И Юда излезе срещу ханаанците, които живееха в Хеврон, а името на Хеврон преди беше Кириат-Арва; и те убиха Сесай, Ахиман и Талмай.</span> <span class="verse"><a name="11">11</a>И оттам излезе срещу жителите на Девир. А името на Девир преди беше Кириат-Сефер.</span> <span class="verse"><a name="12">12</a>И Халев каза: Който победи Кириат-Сефер и го превземе, на него ще дам дъщеря си Ахса за жена!</span> <span class="verse"><a name="13">13</a>И Готониил, синът на Кенез, по-малкият брат на Халев, го превзе и той му даде дъщеря си Ахса за жена.</span> <span class="verse"><a name="14">14</a>И когато отиваше, тя го подбуди да поиска от баща й нива. И тя слезе от магарето и Халев й каза: Какво искаш?</span> <span class="verse"><a name="15">15</a>А тя му каза: Дай ми благословение — понеже си ми дал южна земя, дай ми и водни извори! И Халев й даде горните извори и долните извори.</span> <span class="verse"><a name="16">16</a>А синовете на кенееца, тъста на Мойсей, бяха излезли от града на палмите със синовете на Юда, в пустинята на Юда, която е на юг от Арад; и отидоха и се заселиха при народа.</span> <span class="verse"><a name="17">17</a>И Юда отиде с брат си Симеон и разбиха ханаанците, които живееха в Сефат, и изпълниха проклятието над града. И градът беше наречен Хорма.</span> <span class="verse"><a name="18">18</a>И Юда превзе Газа с областта му, Аскалон с областта му и Акарон с областта му.</span> <span class="verse"><a name="19">19</a>И ГОСПОД беше с Юда и те завладяха хълмистата земя, но не можаха да изгонят жителите на долината, защото имаха железни колесници.</span> <span class="verse"><a name="20">20</a>И те дадоха Хеврон на Халев, както Мойсей беше говорил; и той изгони оттам тримата сина на Енак.</span> <span class="verse"><a name="21">21</a>Но синовете на Вениамин не изгониха евусейците, които живееха в Ерусалим, и евусейците живеят в Ерусалим заедно със синовете на Вениамин и до днес.</span> <span class="verse"><a name="22">22</a>Също и йосифовият дом излезе против Ветил; и ГОСПОД беше с тях.</span> <span class="verse"><a name="23">23</a>И йосифовият дом изпрати хора да разузнаят Ветил. А името на града преди беше Луз.</span> <span class="verse"><a name="24">24</a>И стражите видяха един човек, който излизаше от града, и му казаха: Моля те, покажи ни входа за града, и ние ще ти окажем милост.</span> <span class="verse"><a name="25">25</a>И той им показа входа за града и те поразиха града с острието на меча, а човека с целия му род пуснаха да си отиде.</span> <span class="verse"><a name="26">26</a>И човекът отиде в земята на хетейците и построи град, и го нарече Луз, както е името му и до днес.</span> <span class="verse"><a name="27">27</a>Но Манасия не изгони жителите на Ветсан и селата му, нито жителите на Таанах и селата му, нито жителите на Дор и селата му, нито жителите на Магедон и селата му; и ханаанците искаха да останат в тази земя.</span> <span class="verse"><a name="28">28</a>И когато Израил стана силен, принуди ханаанците да му работят, но съвсем не ги изгони.</span> <span class="verse"><a name="29">29</a>И Ефрем също не изгони ханаанците, които живееха в Гезер; и ханаанците живееха в Гезер между тях.</span> <span class="verse"><a name="30">30</a>И Завулон не изгони жителите на Китрон и жителите на Наалал; и ханаанците живееха между тях и им станаха принудителни работници.</span> <span class="verse"><a name="31">31</a>И Асир не изгони жителите на Акхо и жителите на Сидон, и на Ахлав, и на Ахзив, и на Хелва, и на Афек, и на Реов;</span> <span class="verse"><a name="32">32</a>и асирците живееха между ханаанците, жителите на земята, защото не ги изгониха.</span> <span class="verse"><a name="33">33</a>И Нефталим не изгони жителите на Ветсемес и жителите на Ветанат и живееше между ханаанците, жителите на земята; и жителите на Ветсемес и Ветанат им станаха принудителни работници.</span> <span class="verse"><a name="34">34</a>И аморейците притиснаха синовете на Дан в хълмистата земя, защото не им даваха да слизат в долината.</span> <span class="verse"><a name="35">35</a>И аморейците останаха в планината Ерес, в Еалон и в Саалвим; но ръката на йосифовия дом натежа и те бяха принудени да им работят.</span> <span class="verse"><a name="36">36</a>А границата на аморейците беше от възвишението на Акравим, от Села и нагоре.</span> </p></div</div></div></body></html>