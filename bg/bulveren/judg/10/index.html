<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/judg/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/judg">Judges</a> &gt <strong>Chapter 10</strong></div><p><span class="verse"><a name="1">1</a>А след Авимелех се издигна да избави Израил един мъж от Исахар — Тола, син на Фуя, син на Додо; той живееше в Самир в хълмистата земя на Ефрем.</span> <span class="verse"><a name="2">2</a>И той съди Израил двадесет и три години. И умря и беше погребан в Самир.</span> <span class="verse"><a name="3">3</a>А след него се издигна Яир, галаадецът; той съди Израил двадесет и две години.</span> <span class="verse"><a name="4">4</a>А той имаше тридесет сина, които яздеха на тридесет магаренца и имаха тридесет града; те се наричат и до днес селищата на Яир, които са в галаадската земя.</span> <span class="verse"><a name="5">5</a>И Яир умря и беше погребан в Камон.</span> <span class="verse"><a name="6">6</a>После израилевите синове пак вършиха зло пред ГОСПОДА и служеха на ваалимите и на астартите, на боговете на Арам, на боговете на Сидон, на боговете на Моав, на боговете на синовете на Амон и на боговете на филистимците; и оставиха ГОСПОДА и не Му служеха.</span> <span class="verse"><a name="7">7</a>И гневът на ГОСПОДА пламна против Израил и Той ги продаде в ръката на филистимците и в ръката на синовете на Амон.</span> <span class="verse"><a name="8">8</a>От тази година те измъчваха и потискаха израилевите синове осемнадесет години — всичките израилеви синове, които бяха оттатък Йордан в земята на аморейците, която е в Галаад.</span> <span class="verse"><a name="9">9</a>И синовете на Амон преминаха Йордан, за да воюват и против Юда, и против Вениамин, и против ефремовия дом. Така Израил беше крайно притеснен.</span> <span class="verse"><a name="10">10</a>И израилевите синове извикаха към ГОСПОДА и казаха: Съгрешихме против Теб, защото оставихме нашия Бог и служихме на ваалимите!</span> <span class="verse"><a name="11">11</a>А ГОСПОД каза на израилевите синове: Не ви ли избавих от египтяните, от аморейците, от синовете на Амон и от филистимците?</span> <span class="verse"><a name="12">12</a>И когато сидонците, амаличаните и маонците ви притесняваха, вие извикахте към Мен и Аз ви избавих от ръката им.</span> <span class="verse"><a name="13">13</a>Но вие Ме оставихте и служихте на други богове, затова няма да ви избавям повече.</span> <span class="verse"><a name="14">14</a>Идете и викайте към боговете, които сте си избрали; нека те ви избавят във времето на бедствието ви!</span> <span class="verse"><a name="15">15</a>А израилевите синове казаха на ГОСПОДА: Съгрешихме; направи ни каквото Ти се вижда добро; само, молим Те, избави ни днес!</span> <span class="verse"><a name="16">16</a>И ��е отмахнаха отсред себе си чуждите богове и служиха на ГОСПОДА; и душата Му повече не можеше да търпи окаяността на Израил.</span> <span class="verse"><a name="17">17</a>И синовете на Амон се събраха и се разположиха на стан в Галаад, а израилевите синове се събраха и се разположиха на стан в Масфа.</span> <span class="verse"><a name="18">18</a>И народът и галаадските водачи си казаха един на друг: Кой е мъжът, който ще започне да се бие със синовете на Амон? Той ще стане глава над всичките галаадски жители.</span> </p></div</div></div></body></html>