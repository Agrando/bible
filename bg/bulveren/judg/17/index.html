<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/judg/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/judg">Judges</a> &gt <strong>Chapter 17</strong></div><p><span class="verse"><a name="1">1</a>И имаше един човек от хълмистата земя на Ефрем, който се казваше Михей.</span> <span class="verse"><a name="2">2</a>И той каза на майка си: Хилядата и сто сребърни сикъла, които ти бяха взети, за които ти изрече клетва и я каза в ушите ми, ето, среброто е у мен; аз го взех. А майка му каза: Благословен да е синът ми от ГОСПОДА!</span> <span class="verse"><a name="3">3</a>И той върна хилядата и сто сребърни сикъла на майка си, а майка му каза: Аз бях посветила среброто от ръката си на ГОСПОДА за сина ми, да направи изваян идол и излят идол. И сега ти го давам обратно.</span> <span class="verse"><a name="4">4</a>И той върна среброто на майка си, а майка му взе двеста сребърни сикъла и ги даде на златаря, и той направи от тях изваян идол и излят идол; и той беше поставен в дома на Михей.</span> <span class="verse"><a name="5">5</a>А човекът Михей имаше дом за богове и направи ефод и домашни идоли, и посвети един от синовете си да му стане свещеник.</span> <span class="verse"><a name="6">6</a>В онези дни нямаше цар в Израил; всеки правеше, каквото му се виждаше добро.</span> <span class="verse"><a name="7">7</a>А имаше един младеж от Витлеем Юдейски, от рода на Юда, който беше левит и беше чужденец там.</span> <span class="verse"><a name="8">8</a>И човекът замина от града, от Витлеем Юдейски, за да се засели, където намери; и както вървеше по пътя, дойде до хълмистата земя на Ефрем и до къщата на Михей.</span> <span class="verse"><a name="9">9</a>И Михей му каза: Откъде идваш? А той му каза: Аз съм левит от Витлеем Юдейски и отивам да се заселя, където намеря.</span> <span class="verse"><a name="10">10</a>А Михей му каза: Живей при мен и ми бъди отец и свещеник, и аз ще ти давам по десет сребърника на година, една премяна дрехи и храната ти. Така левитът влезе при него.</span> <span class="verse"><a name="11">11</a>И левитът реши да остане при човека; и младежът му стана като един от синовете му.</span> <span class="verse"><a name="12">12</a>Така Михей посвети левита и младежът му стана свещеник, и беше в къщата на Михей.</span> <span class="verse"><a name="13">13</a>Тогава Михей каза: Сега зная, че ГОСПОД ще ми направи добро, защото имам левит за свещеник.</span> </p></div</div></div></body></html>