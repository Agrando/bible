<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 22</strong></div><p><span class="verse"><a name="1">1</a>Когато видиш говедото или овцата на брат си загубени, да не се скриеш от тях; непременно да ги върнеш на брат си.</span> <span class="verse"><a name="2">2</a>А ако брат ти не е близо до теб или ако не го познаваш, тогава да ги прибереш в дома си и да останат при теб, докато ги потърси брат ти; тогава да му ги върнеш.</span> <span class="verse"><a name="3">3</a>Така да постъпваш и с магарето му, така да постъпваш и с дрехата му, така да постъпваш и с всяко изгубено нещо на брат си, което той е изгубил и ти си намерил; не бива да се криеш.</span> <span class="verse"><a name="4">4</a>Когато видиш магарето на брат си или говедото му паднали на пътя, да не се скриеш; непременно да ги вдигнеш с него.</span> <span class="verse"><a name="5">5</a>Жена да не носи мъжко облекло, нито мъж да облича женска дреха, понеже всички, които правят така, са омразни на ГОСПОДА, твоя Бог.</span> <span class="verse"><a name="6">6</a>Ако някое птиче гнездо се случи пред теб на пътя ти, на някое дърво или на земята, с пиленца или яйца и майката седи на пиленцата или на яйцата, да не вземеш майката заедно с пиленцата;</span> <span class="verse"><a name="7">7</a>непременно да пуснеш майката, а пиленцата можеш да вземеш за себе си, за да ти бъде добре и да продължиш дните си.</span> <span class="verse"><a name="8">8</a>Когато построиш нова къща, да направиш ограда на покрива си, за да не си докараш вина за кръв върху дома си, ако някой падне от него.</span> <span class="verse"><a name="9">9</a>Да не засяваш лозето си с разнородни семена, за да не се освети цялата реколта на семето, което си засял, и плодът на лозето.</span> <span class="verse"><a name="10">10</a>Да не ореш с вол и магаре заедно.</span> <span class="verse"><a name="11">11</a>Да не носиш смесена дреха от вълна и лен заедно.</span> <span class="verse"><a name="12">12</a>Да си правиш ресни на четирите краища на връхната дреха, с която се покриваш.</span> <span class="verse"><a name="13">13</a>Ако някой вземе жена и влезе при нея, и я намрази,</span> <span class="verse"><a name="14">14</a>и даде причина да я злословят, и й създаде лошо име, и каже: Взех тази жена и когато се приближих при нея, не я намерих девица! —</span> <span class="verse"><a name="15">15</a>тогава бащата и майката на момичето да вземат доказателството за девствеността на момичето и да го изнесат на градските старейшини при портата.</span> <span class="verse"><a name="16">16</a>И бащата на момичето да каже на старейшините: Дадох дъщеря си на този човек за жена, но той я намрази,</span> <span class="verse"><a name="17">17</a>и ето, даде причина да я злословят и каза: Не намерих дъщеря ти девица. Но ето доказателството за девствеността на дъщеря ми. И да разгънат дрехата пред градските старейшини.</span> <span class="verse"><a name="18">18</a>Тогава старейшините на онзи град да вземат мъжа и да го накажат,</span> <span class="verse"><a name="19">19</a>и да го глобят сто сребърни сикъла, и да ги дадат на бащата на момичето, защото е създал лошо име на израилева девица. И тя да му бъде жена; не може да я отпрати през всичките си дни.</span> <span class="verse"><a name="20">20</a>Но ако това нещо е истина, че момичето не е намерено девица,</span> <span class="verse"><a name="21">21</a>тогава да изведат момичето до вратата на бащиния й дом и мъжете от града й да я убият с камъни и да умре, защото е извършила безчестие в Израил, като е блудствала в бащиния си дом. Така да отмахнеш злото отсред себе си.</span> <span class="verse"><a name="22">22</a>Ако някой мъж бъде намерен да лежи с омъжена жена, тогава и двамата да умрат — мъжът, който е лежал с жената, и жената. Така да отмахнеш злото от Израил.</span> <span class="verse"><a name="23">23</a>Ако някое момиче, девица, е сгодено за мъж и друг мъж я намери в града и лежи с нея,</span> <span class="verse"><a name="24">24</a>тогава да изведете и двамата при портата на онзи град и да ги убиете с камъни и да умрат — момичето, защото не е извикало в града, и мъжът, защото е унижил жената на ближния си. Така да отмахнеш злото отсред себе си.</span> <span class="verse"><a name="25">25</a>Но ако мъжът намери сгоденото момиче на полето и мъжът я насили и лежи с нея, тогава само мъжът, който е лежал с нея, да умре.</span> <span class="verse"><a name="26">26</a>А на момичето да не направиш нищо; в момичето няма грях, заслужаващ смърт; защото това е както когато някой се вдигне срещу ближния си и го убие.</span> <span class="verse"><a name="27">27</a>Понеже той я е намерил на полето и сгоденото момиче е извикало, но не е имало кой да го спаси.</span> <span class="verse"><a name="28">28</a>Ако някой намери момиче, девица, която не е сгодена, и я хване и лежи с нея и ги намерят,</span> <span class="verse"><a name="29">29</a>тогава мъжът, който е лежал с нея, да даде на бащата на момичето петдесет сребърни сикъла; и тя да му стане жена, понеже я е унижил; не може да я отпрати през всичките си дни.</span> <span class="verse"><a name="30">30</a>Мъж да не взема жената на баща си и да не открива полата на дрехата на баща си.</span> </p></div</div></div></body></html>