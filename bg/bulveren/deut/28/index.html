<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 28</strong></div><p><span class="verse"><a name="1">1</a>А ако слушаш усърдно гласа на ГОСПОДА, своя Бог, като внимаваш да вършиш всички Негови заповеди, които днес ти заповядвам, ГОСПОД, твоят Бог, ще те постави високо над всичките народи на земята.</span> <span class="verse"><a name="2">2</a>И всичките тези благословения ще дойдат върху теб и ще те постигнат, ако слушаш гласа на ГОСПОДА, своя Бог.</span> <span class="verse"><a name="3">3</a>Благословен ще бъдеш в града и благословен ще бъдеш на полето.</span> <span class="verse"><a name="4">4</a>Благословен ще бъде плодът на утробата ти, плодът на земята ти и плодът на добитъка ти, малките на говедата ти и малките на овцете ти.</span> <span class="verse"><a name="5">5</a>Благословени ще бъдат кошът ти и нощвите ти.</span> <span class="verse"><a name="6">6</a>Благословен ще бъдеш във входа си и благословен ще бъдеш в изхода си.</span> <span class="verse"><a name="7">7</a>ГОСПОД ще предаде разбити пред теб враговете ти, които се надигат против теб; по един път ще излизат против теб, а по седем пътя ще бягат пред теб.</span> <span class="verse"><a name="8">8</a>ГОСПОД ще заповяда за теб благословението в житниците ти и във всичко, което предприема ръката ти, и ще те благославя в земята, която ГОСПОД, твоят Бог, ти дава.</span> <span class="verse"><a name="9">9</a>ГОСПОД ще те утвърди като свят народ за Себе Си, както ти се е заклел, ако спазваш заповедите на ГОСПОДА, своя Бог, и ходиш в Неговите пътища.</span> <span class="verse"><a name="10">10</a>Тогава всичките народи на земята ще видят, че ти се наричаш с ГОСПОДНОТО Име, и ще се страхуват от теб.</span> <span class="verse"><a name="11">11</a>ГОСПОД ще ти даде изобилни блага в плода на утробата ти, в плода на добитъка ти и в плода на земята ти, в земята, за която ГОСПОД се закле на бащите ти да ти я даде.</span> <span class="verse"><a name="12">12</a>ГОСПОД ще отвори за теб доброто Си съкровище, небето, за да дава дъжда на земята ти на времето му и да благославя всички дела на ръцете ти; и ти ще заемаш на много народи, но няма да вземаш назаем.</span> <span class="verse"><a name="13">13</a>И ГОСПОД ще те направи глава, а не опашка, и ти ще отиваш само нагоре, а не надолу, ако слушаш заповедите на ГОСПОДА, своя Бог, които днес ти заповядвам да пазиш и вършиш,</span> <span class="verse"><a name="14">14</a>и ако не се отклоняваш нито надясно, нито наляво от думите, които днес ви заповядвам, за да следваш други богове и да им служиш.</span> <span class="verse"><a name="15">15</a>Но ако не слушаш гласа на ГОСПОДА, своя Бог, да внимаваш да вършиш всички Негови заповеди и Негови наредби, които днес ти заповядвам, тогава всички тези проклятия ще дойдат върху теб и ще те постигнат.</span> <span class="verse"><a name="16">16</a>Проклет ще бъдеш в града и проклет ще бъдеш на полето.</span> <span class="verse"><a name="17">17</a>Проклети ще бъдат кошът ти и нощвите ти.</span> <span class="verse"><a name="18">18</a>Проклети ще бъдат плодът на утробата ти и плодът на земята ти, малките на говедата ти и малките на овцете ти.</span> <span class="verse"><a name="19">19</a>Проклет ще бъдеш във входа си и проклет ще бъдеш в изхода си.</span> <span class="verse"><a name="20">20</a>ГОСПОД ще изпраща върху теб проклятие, смут и разорение във всичко, което предприеме ръката ти да направиш, докато бъдеш изтребен и бързо погинеш заради злината на делата си, защото си Ме оставил.</span> <span class="verse"><a name="21">21</a>ГОСПОД ще направи да се залепи за теб мор, докато те довърши от земята, в която отиваш, за да я притежаваш.</span> <span class="verse"><a name="22">22</a>ГОСПОД ще те поразява с изтощение, с треска, с огън, с възпаление, със суша, с главня и с мана и те ще те преследват, докато погинеш.</span> <span class="verse"><a name="23">23</a>И небето ти, което е над главата ти, ще бъде бронз, а земята, която е под теб — желязо.</span> <span class="verse"><a name="24">24</a>ГОСПОД ще обръща дъжда на земята ти в прах и пепел; ще слиза върху теб от небето, докато бъдеш изтребен.</span> <span class="verse"><a name="25">25</a>ГОСПОД ще те предаде разбит пред враговете ти; по един път ще излизаш против тях, а по седем пътя ще бягаш пред тях; и ще бъдеш преследван по всичките царства на земята.</span> <span class="verse"><a name="26">26</a>Трупът ти ще бъде храна на всичките небесни птици и на земните зверове и няма да има кой да ги разгонва.</span> <span class="verse"><a name="27">27</a>ГОСПОД ще те поразява с египетските циреи, с хемороиди, със струпей и с краста, от които не можеш да се изцелиш.</span> <span class="verse"><a name="28">28</a>ГОСПОД ще те поразява с лудост и със слепота, и със смущение на сърцето;</span> <span class="verse"><a name="29">29</a>и ще вървиш пипнешком по пладне, както слепият опипва в мрака, и няма да благоуспяваш в пътищата си, а ще бъдеш само потискан и ограбван непрекъснато, и няма да има кой да те избави.</span> <span class="verse"><a name="30">30</a>Ще се сгодиш за жена, но друг мъж ще лежи с нея; ще построиш къща, но няма да живееш в нея; ще насадиш лозе, но няма да ядеш от плода му.</span> <span class="verse"><a name="31">31</a>Говедото ти ще бъде заклано пред очите ти, но ти няма да ядеш от него; магарето ти ще бъде грабнато отпред теб и няма да ти се върне; овцете ти ще бъдат предадени на враговете ти и няма да имаш кой да помогне.</span> <span class="verse"><a name="32">32</a>Синовете ти и дъщерите ти ще бъдат предадени на друг народ и очите ти ще гледат и ще копнеят за тях непрекъснато, но няма да има сила в ръката ти.</span> <span class="verse"><a name="33">33</a>Народ, когото не познаваш, ще изяде плода на земята ти и целия ти труд; и винаги ще бъдеш само потискан и мачкан.</span> <span class="verse"><a name="34">34</a>И ще полудееш от гледката, която очите ти виждат.</span> <span class="verse"><a name="35">35</a>ГОСПОД ще те поразява с мъчителни циреи на колената и по краката, от които няма да можеш да се изцелиш, от петата на крака ти до темето на главата ти.</span> <span class="verse"><a name="36">36</a>ГОСПОД ще заведе теб и царя, когото си поставил над себе си, при народ, който нито ти, нито бащите ти са познавали; и там ще служиш на други богове, на дърво и камък.</span> <span class="verse"><a name="37">37</a>И ще станеш за учудване, за поговорка и за присмех сред всичките народи, сред които ГОСПОД ще те отведе.</span> <span class="verse"><a name="38">38</a>Ще изнасяш много семе на полето, а ще събираш малко, защото скакалецът ще го изяде.</span> <span class="verse"><a name="39">39</a>Ще засаждаш и обработваш лозя, но нито ще пиеш от виното, нито ще събираш гроздето, защото червеят ще ги изяде.</span> <span class="verse"><a name="40">40</a>Ще имаш маслини по всичките си области, но с масло няма да се помазваш, защото маслините ти ще окапват.</span> <span class="verse"><a name="41">41</a>Ще раждаш синове и дъщери, но те няма да бъдат твои, защото ще отиват в плен.</span> <span class="verse"><a name="42">42</a>Всичките ти дървета и плода на земята ти ще владее скакалецът.</span> <span class="verse"><a name="43">43</a>Чужденецът, който е сред теб, ще се издига все по-нагоре и по-нагоре от теб, а ти ще падаш все по-надолу и по-надолу.</span> <span class="verse"><a name="44">44</a>Той ще ти заема, а ти на него няма да заемаш; той ще бъде глава, а ти ще бъдеш опашка.</span> <span class="verse"><a name="45">45</a>И всички тези проклятия ще дойдат върху теб и ще те преследват, и ще те стигнат, докато бъдеш изтребен, защото не послуша гласа на ГОСПОДА, своя Бог, да пазиш заповедите Му и наредбите Му, които Той ти заповяда.</span> <span class="verse"><a name="46">46</a>И ще бъдат за знамение и за чудо върху теб и потомството ти до века.</span> <span class="verse"><a name="47">47</a>Понеже не си служил на ГОСПОДА, своя Бог, с радост и веселие на сърцето заради изобилието на всичко,</span> <span class="verse"><a name="48">48</a>затова ще слугуваш на враговете си, които ГОСПОД ще изпрати против теб, в глад, в жажда, в голота и в лишение от всичко; и Той ще сложи железен ярем на шията ти, докато те изтреби.</span> <span class="verse"><a name="49">49</a>ГОСПОД ще докара против теб народ от далеч, от края на земята, както лети орел; народ, чийто език няма да разбираш;</span> <span class="verse"><a name="50">50</a>народ със свиреп вид, който няма да уважава стария и няма да пожали младия.</span> <span class="verse"><a name="51">51</a>И той ще яде плода на добитъка ти и плода на земята ти, докато бъдеш изтребен; няма да остави нито жито, нито ново вино, нито масло, нито малките на говедата ти, нито малките на овцете ти, докато те унищожи.</span> <span class="verse"><a name="52">52</a>Ще те обсади във всичките ти порти, докато по цялата ти земя паднат стените ти, високите и укрепените, на които си се надявал; и ще те обсади във всичките ти порти по цялата ти земя, която ГОСПОД, твоят Бог, ти е дал.</span> <span class="verse"><a name="53">53</a>Тогава, при обсадата и скръбта, с които врагът ти ще те притесни, ти ще ядеш плода на утробата си, плътта на синовете си и на дъщерите си, които ГОСПОД, твоят Бог, ти е дал.</span> <span class="verse"><a name="54">54</a>Нежният и изтънчен мъж между вас ще гледа със зло око на брат си, на жената на пазвата си и на останалите от децата си, които му остават,</span> <span class="verse"><a name="55">55</a>и няма да даде на нито един от тях от плътта на децата си, която яде; защото няма да му остане нищо в обсадата и скръбта, с които врагът ти ще те притесни във всичките ти порти.</span> <span class="verse"><a name="56">56</a>Нежната и изтънчена жена между вас, която не би дръзнала да постави стъпалото на крака си на земята поради изтънченост и нежност, ще гледа със зло око на мъжа на пазвата си, на сина си и на дъщеря си,</span> <span class="verse"><a name="57">57</a>заради рожбата си, която излиза между краката й, и заради децата си, които ражда; защото ще ги яде тайно поради липсата на всичко при обсадата и скръбта, с които врагът ти ще те притесни при портите ти.</span> <span class="verse"><a name="58">58</a>Ако не внимаваш да вършиш всичките думи на този закон, които са написани в тази книга, и да се боиш от това славно и страшно Име, ГОСПОД, твоят Бог,</span> <span class="verse"><a name="59">59</a>тогава ГОСПОД ще направи твоите язви и язвите на потомството ти изключителни, големи и продължителни язви и лоши и продължителни болести.</span> <span class="verse"><a name="60">60</a>И ще върне обратно върху теб всичките египетски болести, от които си се страхувал, и те ще се залепят за теб.</span> <span class="verse"><a name="61">61</a>Също и всяка болест и всяка язва, която не е записана в книгата на този закон, ГОСПОД ще докара върху теб, докато бъдеш изтребен.</span> <span class="verse"><a name="62">62</a>Ще останете малко на брой, докато по множество бяхте като звездите на небето, защото ти не послуша гласа на ГОСПОДА, своя Бог.</span> <span class="verse"><a name="63">63</a>И както на ГОСПОД му беше драго за вас, да ви прави добро и да ви умножава, така на ГОСПОД ще Му бъде драго да ви унищожава и да ви изтребва; и ще бъдете изтръгнати от земята, в която отиваш да я притежаваш.</span> <span class="verse"><a name="64">64</a>И ГОСПОД ще те разпръсне между всичките народи, от единия край на земята до другия край на земята; и там ще служиш на други богове, дърво и камък, които нито ти си познавал, нито бащите ти.</span> <span class="verse"><a name="65">65</a>И между тези народи няма да намериш покой и стъпалото на крака ти няма да намери място за почивка; там ГОСПОД ще ти даде треперещо сърце, помрачени очи и отчаяние на душата.</span> <span class="verse"><a name="66">66</a>Животът ти ще виси на косъм пред теб и ти ще се страхуваш денем и нощем, и няма да си уверен за живота си.</span> <span class="verse"><a name="67">67</a>Сутрин ще казваш: О, да беше вечер! — а вечер ще казваш: О, да беше сутрин! — заради страха, който ще ужасява сърцето ти и заради гледката, която ще виждат очите ти.</span> <span class="verse"><a name="68">68</a>И ГОСПОД ще те върне в Египет с кораби по пътя, за който ти казах: Няма да го видиш повече. И там ще се предложите за продан на враговете си като роби и робини, но няма да има кой да ви купува.</span> </p></div</div></div></body></html>