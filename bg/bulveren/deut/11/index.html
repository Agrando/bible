<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 11</strong></div><p><span class="verse"><a name="1">1</a>Затова да любиш ГОСПОДА, своя Бог, и да пазиш винаги заповяданото от Него, наредбите Му, правилата Му и заповедите Му.</span> <span class="verse"><a name="2">2</a>И знайте днес — защото не говоря на синовете ви, които не знаят и не са видели наказанието от ГОСПОДА, вашия Бог, величието Му, силната Му ръка и издигнатата Му мишца;</span> <span class="verse"><a name="3">3</a>знаменията Му и делата Му, които извърши в Египет на фараона, египетския цар и на цялата му земя;</span> <span class="verse"><a name="4">4</a>това, което направи на египетската войска, на конете й и на колесниците й, как направи да ги погълнат водите на Червено море, докато ви преследваха, и ГОСПОД ги унищожи и до днес;</span> <span class="verse"><a name="5">5</a>какво направи за вас в пустинята, докато дойдохте на това място;</span> <span class="verse"><a name="6">6</a>и какво направи на Датан и Авирон, синовете на Елиав, сина на Рувим, как земята отвори устата си и ги погълна с домовете им, шатрите им и всичко живо, което ги следваше, сред целия Израил;</span> <span class="verse"><a name="7">7</a>но вашите очи видяха цялото велико дело на ГОСПОДА, което Той извърши —</span> <span class="verse"><a name="8">8</a>затова да спазвате целия закон, който ви заповядвам днес, за да бъдете силни и да влезете, и да завладеете земята, в която преминавате, за да я притежавате,</span> <span class="verse"><a name="9">9</a>и за да продължите дните си в земята, за която ГОСПОД се закле на бащите ви да я даде на тях и на тяхното потомство, земя, в която текат мляко и мед.</span> <span class="verse"><a name="10">10</a>Защото земята, в която влизаш, за да я притежаваш, не е като египетската земя, от която излязохте, където ти сееше семето си и го напояваше с крака си като зеленчукова градина.</span> <span class="verse"><a name="11">11</a>А земята, в която преминавате, за да я притежавате, е земя на хълмове и долини, която пие вода от дъжда на небето;</span> <span class="verse"><a name="12">12</a>земя, за която ГОСПОД, твоят Бог, се грижи; очите на ГОСПОДА, твоя Бог, са винаги върху нея, от началото на годината до края на годината.</span> <span class="verse"><a name="13">13</a>И ако слушате усърдно заповедите Ми, които днес ви заповядвам — да любите ГОСПОДА, своя Бог, и да Му служите с цялото си сърце и с цялата си душа —</span> <span class="verse"><a name="14">14</a>тогава Аз ще давам дъжда на земята ви на времето му, и ранния, и късния дъжд, за да събираш житото си и новото си вино, и маслото си;</span> <span class="verse"><a name="15">15</a>и ще давам трева на полетата ти за добитъка ти; и ще ядеш, и ще се наситиш.</span> <span class="verse"><a name="16">16</a>Внимавайте на себе си, да не би да се подмами сърцето ви и да се отклоните, и да служите на други богове, и да им се покланяте;</span> <span class="verse"><a name="17">17</a>и да се запали против вас гневът на ГОСПОДА и Той да затвори небето, така че да няма дъжд и земята да не дава плода си, и вие бързо да бъдете изтребени от добрата земя, която ГОСПОД ви дава.</span> <span class="verse"><a name="18">18</a>Затова да вложите тези мои думи в сърцето си и в душата си и да ги вържете като знак на ръката си, и да бъдат като превръзки над очите ви.</span> <span class="verse"><a name="19">19</a>Да учите на тях синовете си, като говорите за тях — когато седиш в къщата си, когато ходиш по пътя, когато лягаш и когато ставаш.</span> <span class="verse"><a name="20">20</a>И да ги написваш на стълбовете на вратите на къщата си и на портите си,</span> <span class="verse"><a name="21">21</a>за да се умножат дните ви и дните на синовете ви в земята, за която ГОСПОД се закле на бащите ви да им я даде, като дните на небето над земята.</span> <span class="verse"><a name="22">22</a>Защото, ако усърдно спазвате целия този закон, който ви заповядвам да изпълнявате — да любите ГОСПОДА, вашия Бог, да ходите във всичките Му пътища и да се привързвате към Него —</span> <span class="verse"><a name="23">23</a>тогава ГОСПОД ще изгони отпред вас всички тези народи и вие ще завладеете народи по-големи и по-силни от вас.</span> <span class="verse"><a name="24">24</a>Всяко място, на което стъпи стъпалото на крака ви, ще бъде ваше: границата ви ще бъде от пустинята и Ливан, и от реката, реката Ефрат, чак до западното море.</span> <span class="verse"><a name="25">25</a>Никой няма да може да устои пред вас; ГОСПОД, вашият Бог, ще всява страха от вас и ужаса от вас по цялата земя, на която стъпвате, така както ви говори.</span> <span class="verse"><a name="26">26</a>Ето, днес аз поставям пред вас благословение и проклятие:</span> <span class="verse"><a name="27">27</a>благословението, ако слушате заповедите на ГОСПОДА, своя Бог, които днес ви заповядвам;</span> <span class="verse"><a name="28">28</a>и проклятието, ако не слушате заповедите на ГОСПОДА, своя Бог, а се отклонявате от пътя, който днес ви заповядвам, за да следвате други богове, които не сте познавали.</span> <span class="verse"><a name="29">29</a>И когато ГОСПОД, твоят Бог, те заведе в земята, в която влизаш, за да я завладееш, тогава ще положиш благословението на хълма Гаризим, а проклятието — на хълма Гевал.</span> <span class="verse"><a name="30">30</a>Те не са ли оттатък Йордан, по пътя към залез слънце, в земята на ханаанците, които живеят в равнината срещу Галгал, при дъбоветЕ Море?</span> <span class="verse"><a name="31">31</a>Защото вие ще преминете Йордан, за да влезете да завладеете земята, която ГОСПОД, вашият Бог, ви дава; и ще я завладеете, и ще живеете в нея.</span> <span class="verse"><a name="32">32</a>И да внимавате да вършите всичките наредби и правила, които днес поставям пред вас!</span> </p></div</div></div></body></html>