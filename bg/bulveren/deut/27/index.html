<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 27</strong></div><p><span class="verse"><a name="1">1</a>Тогава Мойсей с израилевите старейшини заповяда на народа и каза: Пазете целия закон, който ви заповядвам днес.</span> <span class="verse"><a name="2">2</a>И в деня, когато преминете Йордан към земята, която ГОСПОД, твоят Бог, ти дава, да си изправиш големи камъни и да ги измажеш с вар,</span> <span class="verse"><a name="3">3</a>и да напишеш на тях всичките думи на този закон; когато преминеш Йордан, за да влезеш в земята, която ГОСПОД, твоят Бог, ти дава — земя, в която текат мляко и мед, така както ти е обещал ГОСПОД, Бог на бащите ти.</span> <span class="verse"><a name="4">4</a>Когато преминете Йордан, да изправите на хълма Гевал тези камъни, за които ви заповядвам днес, и да ги измажете с вар.</span> <span class="verse"><a name="5">5</a>И там да издигнеш олтар на ГОСПОДА, своя Бог, олтар от камъни. Да не ги обработваш с железен инструмент,</span> <span class="verse"><a name="6">6</a>да издигнеш олтара на ГОСПОДА, своя Бог, от цели камъни. И да принесеш на него всеизгаряния на ГОСПОДА, своя Бог,</span> <span class="verse"><a name="7">7</a>и да принесеш примирителни жертви, и да ядеш там, и да се веселиш пред ГОСПОДА, своя Бог.</span> <span class="verse"><a name="8">8</a>И да напишеш на камъните всичките думи на този закон, добре врязани.</span> <span class="verse"><a name="9">9</a>Тогава Мойсей и свещениците левити говориха на целия Израил и казаха: Мълчи и слушай, Израилю! Днес вие станахте народ на ГОСПОДА, своя Бог.</span> <span class="verse"><a name="10">10</a>Затова да слушаш гласа на ГОСПОДА, своя Бог, и да вършиш заповедите Му и наредбите Му, които днес ти заповядвам.</span> <span class="verse"><a name="11">11</a>И Мойсей заповяда на народа в същия ден и каза:</span> <span class="verse"><a name="12">12</a>Когато преминете Йордан, тези да застанат на хълма Гаризин, за да благословят народа: Симеон и Леви, и Юда, и Исахар, и Йосиф, и Вениамин,</span> <span class="verse"><a name="13">13</a>а тези да застанат на хълма Гевал, за да прокълнат: Рувим, Гад и Асир, и Завулон, Дан и Нефталим.</span> <span class="verse"><a name="14">14</a>И левитите да възгласят и да кажат с висок глас на всичките израилеви мъже:</span> <span class="verse"><a name="15">15</a>Проклет онзи, който направи изваян или леян идол, мерзост за ГОСПОДА, дело на ръцете на майстор, и го постави на скришно място! И целият народ да отговори и да каже: Амин!</span> <span class="verse"><a name="16">16</a>Проклет онзи, който презира баща си или майка си! И целият народ да каже: Амин!</span> <span class="verse"><a name="17">17</a>Проклет онзи, който премести границата на ближния си! И целият народ да каже: Амин!</span> <span class="verse"><a name="18">18</a>Проклет онзи, който отбие слепия от пътя! И целият народ да каже: Амин!</span> <span class="verse"><a name="19">19</a>Проклет онзи, който изкриви делото на чужденеца, на сирачето и на вдовицата! И целият народ да каже: Амин!</span> <span class="verse"><a name="20">20</a>Проклет онзи, който лежи с жената на баща си, защото е открил полата на баща си! И целият народ да каже: Амин!</span> <span class="verse"><a name="21">21</a>Проклет онзи, който лежи с каквото и да е животно! И целият народ да каже: Амин!</span> <span class="verse"><a name="22">22</a>Проклет онзи, който лежи със сестра си, дъщерята на баща си или дъщерята на майка си! И целият народ да каже: Амин!</span> <span class="verse"><a name="23">23</a>Проклет онзи, който лежи с тъща си! И целият народ да каже: Амин!</span> <span class="verse"><a name="24">24</a>Проклет онзи, който скришно убие ближния си! И целият народ да каже: Амин!</span> <span class="verse"><a name="25">25</a>Проклет онзи, който приеме подкуп, за да убие човек, да пролее невинна кръв! И целият народ да каже: Амин!</span> <span class="verse"><a name="26">26</a>Проклет онзи, който не поддържа думите на този закон, като ги изпълнява! И целият народ да каже: Амин!</span> </p></div</div></div></body></html>