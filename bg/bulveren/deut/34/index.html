<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 34</strong></div><p><span class="verse"><a name="1">1</a>И Мойсей се изкачи от равнините на Моав на планината Нево, на върха Фасга, който е срещу Ерихон. И ГОСПОД му даде да види цялата земя на Галаад до Дан,</span> <span class="verse"><a name="2">2</a>и целия Нефталим, и земята на Ефрем и Манасия, цялата земя на Юда до западното море,</span> <span class="verse"><a name="3">3</a>южната страна и околността на Йордан, долината на Ерихон, града на палмите, до Сигор.</span> <span class="verse"><a name="4">4</a>И ГОСПОД му каза: Това е земята, за която се заклех на Авраам, Исаак и Яков, като казах: На твоето потомство ще я дам. Дадох ти да я видиш с очите си, но няма да преминеш в нея.</span> <span class="verse"><a name="5">5</a>И ГОСПОДНИЯТ слуга Мойсей умря там, в моавската земя, според думата на ГОСПОДА.</span> <span class="verse"><a name="6">6</a>И Той го погреба в долината в моавската земя срещу Ветфегор; и до днес никой не знае гроба му.</span> <span class="verse"><a name="7">7</a>Мойсей беше на сто и двадесет години, когато умря; очите му не бяха отслабнали и силата му не беше намаляла.</span> <span class="verse"><a name="8">8</a>И израилевите синове плакаха за Мойсей тридесет дни в равнините на Моав; така се изпълниха дните на плача и жалейката за Мойсей.</span> <span class="verse"><a name="9">9</a>А Иисус, синът на Навий, беше изпълнен с дух на мъдрост, защото Мойсей беше положил ръцете си на него; и израилевите синове го слушаха и вършеха това, което ГОСПОД беше заповядал на Мойсей.</span> <span class="verse"><a name="10">10</a>И оттогава вече не се издигна в Израил пророк като Мойсей, когото ГОСПОД да познава лице в лице,</span> <span class="verse"><a name="11">11</a>с всичките знамения �� чудеса, които ГОСПОД го изпрати да извърши в египетската земя, на фараона, на всичките му слуги и на цялата му земя,</span> <span class="verse"><a name="12">12</a>и с цялата могъща сила и с всички велики и страшни дела, които Мойсей извърши пред очите на целия Израил.</span> </p></div</div></div></body></html>