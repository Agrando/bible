<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>И се обърнахме и тръгнахме през пустинята по пътя за Червено море, както ми говори ГОСПОД, и обикаляхме планината Сиир много дни.</span> <span class="verse"><a name="2">2</a>И ГОСПОД ми говори и каза:</span> <span class="verse"><a name="3">3</a>Достатъчно сте обикаляли тази планина; обърнете се на север.</span> <span class="verse"><a name="4">4</a>И заповядай на народа и кажи: Ще минете през земята на вашите братя, синовете на Исав, които живеят в Сиир, и те ще се уплашат от вас. Затова, внимавайте добре;</span> <span class="verse"><a name="5">5</a>не се бийте с тях, понеже няма да ви дам от земята им дори и една стъпка, защото дадох планината Сиир на Исав за притежание.</span> <span class="verse"><a name="6">6</a>С пари да купувате от тях храна, за да ядете, и с пари да купувате от тях и вода, за да пиете.</span> <span class="verse"><a name="7">7</a>Защото ГОСПОД, твоят Бог, те е благословил във всичките дела на ръцете ти. Той познава пътуването ти през тази голяма пустиня. През тези четиридесет години ГОСПОД, твоят Бог, е бил с теб; не ти е липсвало нищо.</span> <span class="verse"><a name="8">8</a>Така ние минахме покрай братята си, синовете на Исав, които живеят в Сиир, далеч от пътя на равнината, от Елат и от Есион-Гавер. И се обърнахме, и минахме по пътя за моавската пустиня.</span> <span class="verse"><a name="9">9</a>И ГОСПОД ми каза: Не притеснявай Моав и не се бий с него, защото няма да ти дам нищо от земята му за притежание, понеже дадох Ар на синовете на Лот за притежание. —</span> <span class="verse"><a name="10">10</a>А преди това там живееха емимите, голям и многоброен народ и висок като енакимите.</span> <span class="verse"><a name="11">11</a>И те се считат за великани като енакимите, но моавците ги наричат емими.</span> <span class="verse"><a name="12">12</a>А преди това в Сиир живееха хорейците, но синовете на Исав ги изгониха и ги изтребиха пред себе си, и се заселиха на мястото им, така както направи Израил на земята на своето притежание, която ГОСПОД им даде. —</span> <span class="verse"><a name="13">13</a>И сега станете и преминете през потока Заред. И преминахме през потока Заред.</span> <span class="verse"><a name="14">14</a>А времето, през което пътувахме от Кадис-Варни, докато преминахме потока Заред, беше тридесет и осем години, докато цялото поколение на мъжете, годни за война, се довърши от стана, както ГОСПОД им се закле.</span> <span class="verse"><a name="15">15</a>При това ръката на ГОСПОДА беше против тях, за да ги изтреби отсред стана, докато се довършат.</span> <span class="verse"><a name="16">16</a>И когато всичките мъже, годни за война, се довършиха и измряха отсред народа,</span> <span class="verse"><a name="17">17</a>ГОСПОД ми говори и каза:</span> <span class="verse"><a name="18">18</a>Днес ти ще преминеш Ар, границата на Моав.</span> <span class="verse"><a name="19">19</a>И когато дойдеш срещу синовете на Амон, не ги притеснявай и не се бий с тях, защото няма да ти дам нищо от земята на синовете на Амон за притежание, понеже я дадох на синовете на Лот за притежание. —</span> <span class="verse"><a name="20">20</a>И тя също се считаше за земя на великаните; преди това там са живеели исполини, но синовете на Амон ги наричат замзумими,</span> <span class="verse"><a name="21">21</a>голям и многоброен народ и висок като енакимите. Но ГОСПОД ги изтреби пред тях и те ги изгониха и се заселиха на мястото им,</span> <span class="verse"><a name="22">22</a>така както направи за синовете на Исав, които живееха в Сиир, когато изтреби хорейците отпред тях, и те ги изгониха и се заселиха на мястото им и до днес.</span> <span class="verse"><a name="23">23</a>И авейциите, които живееха в села чак до Газа, тях ги унищожиха кафторимите, които дойдоха от Кафтор, и се заселиха на мястото им. —</span> <span class="verse"><a name="24">24</a>Станете, тръгнете и преминете долината на реката Арнон. Ето, предадох в ръката ти аморееца Сион, цар на Есевон, и земята му; започни, завладей я, и воювай с него.</span> <span class="verse"><a name="25">25</a>Днес Аз ще започна да всявам страх и ужас от теб сред народите под цялото небе, които ще чуят слуха за теб и ще се разтреперят, и ще се ужасят от теб.</span> <span class="verse"><a name="26">26</a>И аз изпратих пратеници от пустинята Кедемот до есевонския цар Сион с думи на мир и казах:</span> <span class="verse"><a name="27">27</a>Нека да мина през земята ти; ще вървя само по пътя, няма да се отбия нито надясно, нито наляво.</span> <span class="verse"><a name="28">28</a>С пари ще ми продаваш храна, за да ям, и с пари ще ми даваш вода, за да пия; само с краката си да мина —</span> <span class="verse"><a name="29">29</a>както ми направиха синовете на Исав, които живеят в Сиир, и моавците, които живеят в Ар — за да премина през Йордан в земята, която ГОСПОД, нашият Бог, ни дава.</span> <span class="verse"><a name="30">30</a>Но есевонският цар Сион не склони да минем през него, понеже ГОСПОД, твоят Бог, ожесточи духа му и закорави сърцето му, за да го предаде в ръката ти, както е днес.</span> <span class="verse"><a name="31">31</a>И ГОСПОД ми каза: Ето, започнах да предавам пред теб Сион и земята му. Започни, завладей я, за да наследиш земята му.</span> <span class="verse"><a name="32">32</a>Тогава Сион, той и целият му народ, излезе на бой против нас при Яса.</span> <span class="verse"><a name="33">33</a>Но ГОСПОД, нашият Бог, го предаде в ръцете ни и ние го разбихме — и синовете му, и целия му народ.</span> <span class="verse"><a name="34">34</a>И в онова време превзехме всичките му градове и изпълнихме проклятието над всеки град — мъжете, жените и децата; не оставихме нито един оцелял.</span> <span class="verse"><a name="35">35</a>Само добитъка взехме за себе си като плячка и заграбеното от градовете, които превзехме.</span> <span class="verse"><a name="36">36</a>От Ароир, който е на брега на реката Арнон, и от града, който е в долината, чак до Галаад нямаше град, който да ни се съпротиви; ГОСПОД, нашият Бог, предаде всички пред нас.</span> <span class="verse"><a name="37">37</a>Само до земята на синовете на Амон ти не се приближи, никъде покрай реката Явок, нито до планинските градове; никъде, където ГОСПОД, нашият Бог, ни беше забранил.</span> </p></div</div></div></body></html>