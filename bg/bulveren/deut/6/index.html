<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>А това е заповедта, наредбите и правилата, които ГОСПОД, вашият Бог, заповяда да ви науча, за да ги вършите в земята, в която преминавате, за да я притежавате,</span> <span class="verse"><a name="2">2</a>за да се боиш от ГОСПОДА, своя Бог, да спазваш всичките Му наредби и заповедите Му, които ти заповядвам, ти и синът ти, и синът на сина ти през всичките дни на живота си, и за да се продължат дните ти.</span> <span class="verse"><a name="3">3</a>Слушай, Израилю, и внимавай да ги вършиш, за да ти бъде добре и да се умножите много, както ГОСПОД, Бог на бащите ти, ти е говорил, в земя, където текат мляко и мед.</span> <span class="verse"><a name="4">4</a>Слушай, Израилю! ГОСПОД е нашият Бог; ГОСПОД е един!</span> <span class="verse"><a name="5">5</a>Да възлюбиш ГОСПОДА, своя Бог, с цялото си сърце и с цялата си душа, и с всичката си сила!</span> <span class="verse"><a name="6">6</a>И тези думи, които днес ти заповядвам, да бъдат в сърцето ти;</span> <span class="verse"><a name="7">7</a>и на тях да учиш усърдно синовете си и за тях да говориш, когато седиш в дома си, когато ходиш по пътя, когато лягаш и когато ставаш.</span> <span class="verse"><a name="8">8</a>Да ги връзваш за знак на ръката си и да бъдат като превръзки над очите ти.</span> <span class="verse"><a name="9">9</a>Да ги написваш на стълбовете на вратите на къщата си и на портите си.</span> <span class="verse"><a name="10">10</a>И когато ГОСПОД, твоят Бог, те заведе в земята, за която се закле на бащите ти, на Авраам, Исаак и Яков, да ти даде големи и хубави градове, които не си построил,</span> <span class="verse"><a name="11">11</a>и къщи, пълни с всякакви блага, които не си напълнил, и изкопани кладенци, които не си изкопал, лозя и маслини, които не си насадил — и ще ядеш, и ще се наситиш —</span> <span class="verse"><a name="12">12</a>тогава внимавай на себе си, да не би да забравиш ГОСПОДА, който те изведе от египетската земя, от дома на робството.</span> <span class="verse"><a name="13">13</a>Да се боиш от ГОСПОДА, своя Бог, и да Му служиш, и в Неговото Име да се кълнеш.</span> <span class="verse"><a name="14">14</a>Да не следвате други богове, от боговете на народите, които са около вас,</span> <span class="verse"><a name="15">15</a>защото ГОСПОД, твоят Бог сред теб, е Бог ревнив; за да не пламне гневът на ГОСПОДА, твоя Бог, против теб и да те изтреби от лицето на земята.</span> <span class="verse"><a name="16">16</a>Да не изпитвате ГОСПОДА, своя Бог, както Го изпитвахте в Маса.</span> <span class="verse"><a name="17">17</a>Да пазите усърдно заповедите на ГОСПОДА, своя Бог, и свидетелствата Му, и наредбите Му, които Той ти заповяда.</span> <span class="verse"><a name="18">18</a>И да вършиш това, което е право и добро в очите на ГОСПОДА, за да ти бъде добре и да влезеш и да завладееш добрата земя, за която ГОСПОД се закле на бащите ти,</span> <span class="verse"><a name="19">19</a>и да бъдат изгонени всичките ти врагове отпред теб, както ГОСПОД говори.</span> <span class="verse"><a name="20">20</a>И когато в бъдеще синът ти те попита и каже: Какво означават свидетелствата, наредбите и правилата, които ГОСПОД, нашият Бог, ви е заповядал? —</span> <span class="verse"><a name="21">21</a>тогава да кажеш на сина си: Ние бяхме роби на фараона в Египет и ГОСПОД ни изведе от Египет с мощна ръка.</span> <span class="verse"><a name="22">22</a>И ГОСПОД показа пред очите ни големи и страшни знамения и чудеса против Египет, против фараона и целия му дом;</span> <span class="verse"><a name="23">23</a>и ни изведе оттам, за да ни доведе и да ни даде земята, за която се закле на бащите ни.</span> <span class="verse"><a name="24">24</a>И ГОСПОД ни заповяда да вършим всички тези наредби и да се боим от ГОСПОДА, нашия Бог, за да ни бъде винаги добре и да ни запази живи, както е днес.</span> <span class="verse"><a name="25">25</a>И това ще е нашата правда — ако внимаваме да спазваме целия този закон пред ГОСПОДА, нашия Бог, така както Той ни заповяда.</span> </p></div</div></div></body></html>