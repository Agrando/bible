<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 10</strong></div><p><span class="verse"><a name="1">1</a>И в онова време ГОСПОД ми каза: Изсечи си две каменни плочи като първите и се изкачи при Мен на планината, и си направи дървен ковчег.</span> <span class="verse"><a name="2">2</a>И Аз ще напиша на плочите думите, които бяха на първите плочи, които ти строши, а ти ги сложи в ковчега.</span> <span class="verse"><a name="3">3</a>И аз направих ковчег от акациево дърво, изсякох две каменни плочи като първите и се изкачих на планината с двете плочи в ръката си.</span> <span class="verse"><a name="4">4</a>И Той написа на плочите като писаното преди — десетте заповеди, които ГОСПОД ви изговори на планината отсред огъня в деня на събранието; и ГОСПОД ми ги даде.</span> <span class="verse"><a name="5">5</a>И аз се обърнах и слязох от планината, и сложих плочите в ковчега, който бях направил; и те са там, както ми заповяда ГОСПОД.</span> <span class="verse"><a name="6">6</a>А израилевите синове тръгнаха от Вирот-Вене-Яакан за Мосера. Там умря Аарон и там беше погребан, и синът му Елеазар свещенодействаше вместо него.</span> <span class="verse"><a name="7">7</a>Оттам тръгнаха за Гадгад, а от Гадгад — за Йотвата, земя на водни потоци.</span> <span class="verse"><a name="8">8</a>В онова време ГОСПОД отдели левиевото племе, за да носи ковчега на ГОСПОДНИЯ завет, за да стои пред ГОСПОДА, за да Му служи и да благославя в Неговото Име и до днес.</span> <span class="verse"><a name="9">9</a>Затова Леви няма нито дял, нито наследство с братята си; ГОСПОД е неговото наследство, както ГОСПОД, твоят Бог, му говори.</span> <span class="verse"><a name="10">10</a>А аз престоях на планината като първия път, четиридесет дни и четиридесет нощи, и ГОСПОД ме послуша и този път; ГОСПОД не пожела да те погуби.</span> <span class="verse"><a name="11">11</a>И ГОСПОД ми каза: Стани, иди, за да вървиш пред народа, за да влязат и да завладеят земята, за която се заклех на бащите им да им я дам.</span> <span class="verse"><a name="12">12</a>И сега, Израилю, какво иска от теб ГОСПОД, твоят Бог, освен да се боиш от ГОСПОДА, своя Бог, да ходиш във всичките Му пътища и да Го любиш, да служиш на ГОСПОДА, своя Бог, с цялото си сърце и с цялата си душа,</span> <span class="verse"><a name="13">13</a>и да спазваш заповедите на ГОСПОДА и наредбите Му, които днес ти заповядвам за твое добро?</span> <span class="verse"><a name="14">14</a>Ето, небесата и небесата на небесата, земята и всичко, което е в нея, принадлежат на ГОСПОДА, твоя Бог.</span> <span class="verse"><a name="15">15</a>Но ГОСПОД благоволи само в бащите ти, да ги възлюби, и избра вас, техните потомци след тях, измежду всички народи, както е днес.</span> <span class="verse"><a name="16">16</a>Затова обрежете краекожието на сърцето си и не закоравявайте повече врата си.</span> <span class="verse"><a name="17">17</a>Защото ГОСПОД, вашият Бог, е Бог на боговете и Господар на господарите — великият, мощният и страшният Бог, който не показва пристрастие и не приема подкуп.</span> <span class="verse"><a name="18">18</a>Той извършва съд за сирачето и вдовицата и обича чужденеца, като му дава храна и облекло.</span> <span class="verse"><a name="19">19</a>Затова обичайте чужденеца, защото и вие бяхте чужденци в египетската земя.</span> <span class="verse"><a name="20">20</a>От ГОСПОДА, своя Бог, да се боиш, на Него да служиш, към Него да се привързваш и в Неговото Име да се кълнеш.</span> <span class="verse"><a name="21">21</a>Той е твоята хвала и Той е твоят Бог, който извърши за теб тези велики и страшни неща, които очите ти видяха.</span> <span class="verse"><a name="22">22</a>Бащите ти слязоха в Египет седемдесет души на брой, а сега ГОСПОД, твоят Бог, те направи многоброен като звездите на небето.</span> </p></div</div></div></body></html>