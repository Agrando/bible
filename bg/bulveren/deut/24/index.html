<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 24</strong></div><p><span class="verse"><a name="1">1</a>Когато някой вземе жена и се ожени за нея, и стане така, че тя не намери благоволение в очите му, защото той намира нещо лошо в нея, и той й напише разводно писмо, и го даде в ръката й, и я отпрати вън от къщата си,</span> <span class="verse"><a name="2">2</a>и тя излезе от къщата му и отиде, и се омъжи за друг,</span> <span class="verse"><a name="3">3</a>и ако и вторият мъж я намрази и й напише разводно писмо, и го даде в ръката й, и я отпрати вън от къщата си или ако вторият мъж, който я е взел за жена, умре,</span> <span class="verse"><a name="4">4</a>тогава първият й мъж, който я е отпратил, не може да я вземе пак за жена, след като е станала нечиста; защото това е гнусота пред ГОСПОДА; и да не нанесеш грях на земята, която ГОСПОД, твоят Бог, ти дава като наследство.</span> <span class="verse"><a name="5">5</a>Когато някой си е взел жена наскоро, да не излиза с войската и да не бъде задължаван с нищо; една година да бъде свободен у дома си и да весели жена си, която е взел.</span> <span class="verse"><a name="6">6</a>Никой да не залага нито ръчна мелница, нито горния камък на мелница, защото залага живот.</span> <span class="verse"><a name="7">7</a>Ако някой бъде намерен, че е откраднал някого от братята си, от израилевите синове, и го е заробил или го е продал, тогава този крадец да умре. Така да отмахнеш злото отсред себе си.</span> <span class="verse"><a name="8">8</a>Внимавай при язва от проказа: много да внимаваш да вършиш според всичко, което ви учат свещениците левити; както им заповядах, така да внимавате да правите.</span> <span class="verse"><a name="9">9</a>Помни какво направи ГОСПОД, твоят Бог, на Мариам по пътя, когато излязохте от Египет!</span> <span class="verse"><a name="10">10</a>Когато заемаш нещо на ближния си, да не влизаш в къщата му, за да вземеш залог от него.</span> <span class="verse"><a name="11">11</a>Да заставаш навън и човекът, на когото заемаш, да изнесе залога вън при теб.</span> <span class="verse"><a name="12">12</a>И ако човекът е беден, да не задържаш залога му през нощта.</span> <span class="verse"><a name="13">13</a>Непременно да му върнеш залога, когато слънцето залезе, за да спи с дрехата си и да те благослови; и това ще ти бъде правда пред ГОСПОДА, твоя Бог.</span> <span class="verse"><a name="14">14</a>Да не потискаш наемник, който е сиромах и беден, от братята ти или от чужденците ти, които са в земята ти, вътре в портите ти.</span> <span class="verse"><a name="15">15</a>На същия ден да му даваш заплатата му, слънцето да не залязва над нея, защото той е беден и разчита на нея; за да не извика против теб към ГОСПОДА и това да ти бъде грях.</span> <span class="verse"><a name="16">16</a>Бащите да не се умъртвяват заради синовете и синовете да не се умъртвяват заради бащите; всеки да се умъртвява заради собствения си грях.</span> <span class="verse"><a name="17">17</a>Да не изкривяваш правото на чужденеца или на сирачето и да не вземаш дреха на вдовица в залог.</span> <span class="verse"><a name="18">18</a>И да помниш, че беше роб в Египет и че ГОСПОД, твоят Бог, те избави от там; затова ти заповядвам да вършиш това нещо.</span> <span class="verse"><a name="19">19</a>Когато жънеш жетвата на нивата си и забравиш някой сноп на нивата, да не се връщаш да го вземеш; да бъде за чужденеца, за сирачето и за вдовицата, за да те благославя ГОСПОД, твоят Бог, във всяко дело на ръцете ти.</span> <span class="verse"><a name="20">20</a>Когато брулиш маслините си, да не претърсваш клоните си; това да бъде за чужденеца, за сирачето и за вдовицата.</span> <span class="verse"><a name="21">21</a>Когато обереш на лозето си, да не се връщаш да го претърсваш; това да бъде за чужденеца, за сирачето и за вдовицата.</span> <span class="verse"><a name="22">22</a>И да помниш, че беше роб в египетската земя; затова ти заповядвам да вършиш това нещо.</span> </p></div</div></div></body></html>