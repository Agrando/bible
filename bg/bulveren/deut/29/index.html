<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 29</strong></div><p><span class="verse"><a name="1">1</a>Това са думите на завета, който ГОСПОД заповяда на Мойсей да направи с израилевите синове в моавската земя, освен завета, който направи с тях на Хорив.</span> <span class="verse"><a name="2">2</a>И Мойсей повика целия Израил и им каза: Вие видяхте всичко, което ГОСПОД направи пред очите ви в египетската земя на фараона и на всичките му слуги, и на цялата му земя:</span> <span class="verse"><a name="3">3</a>големите изпитания, които очите ти видяха, знаменията и онези големи чудеса.</span> <span class="verse"><a name="4">4</a>Но до този ден ГОСПОД не ви даде сърце, за да разбирате, и очи, за да виждате, и уши, за да слушате.</span> <span class="verse"><a name="5">5</a>И Аз ви водих четиридесет години в пустинята. Дрехите ви не овехтяха на вас и обувката ти не се износи на крака ти.</span> <span class="verse"><a name="6">6</a>Хляб не ядохте и вино или спиртно питие не пихте, за да познаете, че Аз съм ГОСПОД, вашият Бог.</span> <span class="verse"><a name="7">7</a>И когато дойдохте на това място, есевонският цар Сион и васанският цар Ог излязоха против нас на бой, но ние ги разбихме,</span> <span class="verse"><a name="8">8</a>завзехме земята им и я дадохме на рувимците, на гадците и на половината от племето на манасийците за наследство.</span> <span class="verse"><a name="9">9</a>Затова пазете думите на този завет и ги вършете, за да благоуспявате във всичко, което правите.</span> <span class="verse"><a name="10">10</a>Днес вие всички стоите пред ГОСПОДА, своя Бог — началниците ви, племената ви, старейшините ви и надзорниците ви — всичките израилеви мъже,</span> <span class="verse"><a name="11">11</a>децата ви, и жените ви, и чужденецът ти, който е сред становете ти — от дървосекача ти до водоносеца ти —</span> <span class="verse"><a name="12">12</a>за да встъпиш в завета на ГОСПОДА, своя Бог, и в Неговата клетва, която ГОСПОД, твоят Бог, прави с теб днес,</span> <span class="verse"><a name="13">13</a>за да те утвърди днес като Свой народ, и Той да ти бъде Бог, както ти говори и както се закле на бащите ти, на Авраам, Исаак и Яков.</span> <span class="verse"><a name="14">14</a>И не само с вас правя този завет и тази клетва,</span> <span class="verse"><a name="15">15</a>а както с онзи, който е тук с нас днес пред ГОСПОДА, нашия Бог, така и с онзи, който не е тук с нас днес;</span> <span class="verse"><a name="16">16</a>защото вие знаете как живеехме в египетската земя и как минахме сред народите, през които минахте;</span> <span class="verse"><a name="17">17</a>и видяхте гнусотиите им и идолите им от дърво, камък, сребро и злато, които са сред тях;</span> <span class="verse"><a name="18">18</a>така че да няма мъж или жена, или род, или племе между вас, чието сърце да се отклонява днес от ГОСПОДА, нашия Бог, за да отиде да служи на боговете на онези народи; и да няма между вас корен, който да ражда отрова и пелин,</span> <span class="verse"><a name="19">19</a>и когато чуе думите на тази клетва, да се ласкае в сърцето си и да каже: Ще имам мир, ако и да ходя в закоравяването на сърцето си! — за да погине напоеното заедно с жадното.</span> <span class="verse"><a name="20">20</a>ГОСПОД няма да му прости, а тогава гневът на ГОСПОДА и ревността Му ще пламнат против този човек и всяко проклятие, което е написано в тази книга, ще легне върху него и ГОСПОД ще изличи името му под небето.</span> <span class="verse"><a name="21">21</a>И ГОСПОД ще го отдели за погибел от всичките израилеви племена, според всичките проклятия на завета, който е написан в тази книга на закона.</span> <span class="verse"><a name="22">22</a>И идното поколение, синовете ви, които идват след вас, и чужденецът, който идва от далечна земя, ще кажат, когато видят язвите на онази земя и болестите, които ГОСПОД е нанесъл на нея,</span> <span class="verse"><a name="23">23</a>и че цялата земя е сяра и сол, пожарище, не се сее, нито ражда, нито никне на нея някаква трева, както след разорението на Содом и Гомора, Адма и Цевоим, които ГОСПОД разори в гнева Си и в яростта Си,</span> <span class="verse"><a name="24">24</a>тогава всичките народи ще кажат: Защо ГОСПОД направи така на тази земя? За какво е яростта на този голям гняв?</span> <span class="verse"><a name="25">25</a>И ще им кажат: Защото оставиха завета на ГОСПОДА, Бога на бащите си, който Той направи с тях, когато ги изведе от египетската земя,</span> <span class="verse"><a name="26">26</a>и защото отидоха и служиха на други богове и им се поклониха — богове, които те не познаваха, и които Той не им беше отредил.</span> <span class="verse"><a name="27">27</a>Затова пламна гневът на ГОСПОДА против тази земя, за да докара върху нея всяко проклятие, което е написано в тази книга.</span> <span class="verse"><a name="28">28</a>И ГОСПОД ги изкорени от земята им с гняв, с ярост и с голямо негодуване и ги хвърли в друга земя, както е днес.</span> <span class="verse"><a name="29">29</a>Скритото е на ГОСПОДА, нашия Бог, а откритото е на нас и на синовете ни до века, за да изпълняваме всичките думи на този закон.</span> </p></div</div></div></body></html>