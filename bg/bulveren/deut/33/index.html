<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 33</strong></div><p><span class="verse"><a name="1">1</a>И това е благословението, с което Божият човек Мойсей благослови израилевите синове преди смъртта си.</span> <span class="verse"><a name="2">2</a>И той каза: ГОСПОД дойде от Синай и ги озари от Сиир; заблестя от планината Фаран и дойде от светите си множества; от дясната Му страна излезе огнен закон за тях.</span> <span class="verse"><a name="3">3</a>Да, Той люби народите; всичките Му светии са в ръката Ти, седят при краката Ти, всеки приема думите Ти.</span> <span class="verse"><a name="4">4</a>Мойсей ни заповяда закон, наследство за събранието на Яков.</span> <span class="verse"><a name="5">5</a>И Той беше цар в Есурун, когато началниците на народа се събраха, всичките израилеви племена заедно.</span> <span class="verse"><a name="6">6</a>Да живее Рувим и да не умре, и мъжете му да бъдат многобройни!</span> <span class="verse"><a name="7">7</a>А това каза за Юда: Чуй, ГОСПОДИ, гласа на Юда и доведи го при народа му. Ръцете му да бъдат достатъчни за него и Ти му бъди помощ срещу противниците му!</span> <span class="verse"><a name="8">8</a>А за Леви каза: Тумимът Ти и Уримът Ти да бъдат със светия ти човек, когото си изпитал в Маса, и с когото си се карал при водите на Мерива;</span> <span class="verse"><a name="9">9</a>който каза за баща си и за майка си: Не съм ги видял. — и не призна братята си и не знаеше синовете си; защото съблюдаваха словото Ти и опазиха Твоя завет.</span> <span class="verse"><a name="10">10</a>Те ще учат Яков на Твоите правила и Израил на Твоя закон. Ще сложат тамян пред Теб и цели всеизгаряния на олтара Ти.</span> <span class="verse"><a name="11">11</a>Благослови, ГОСПОДИ, богатството му и благоволи в делото на ръцете му; смажи слабините на онези, които въстават против него, и на онези, които го мразят, за да не станат повече!</span> <span class="verse"><a name="12">12</a>За Вениамин каза: Възлюбеният на ГОСПОДА! Ще живее в безопасност при Него; Той ще го закриля всеки ден и ще живее между рамената Му.</span> <span class="verse"><a name="13">13</a>А за Йосиф каза: Благословена от ГОСПОДА да бъде земята му със скъпоценните дарове на небето, с росата и с даровете от лежащата долу бездна,</span> <span class="verse"><a name="14">14</a>и със скъпоценните плодове на слънцето, и със скъпоценните произведения на месеците,</span> <span class="verse"><a name="15">15</a>и с превъзходните дарове на древните планини, и със скъпоценните дарове на вечните хълмове,</span> <span class="verse"><a name="16">16</a>и със скъпоценните дарове на земята и пълнотата й, и с благоразположението на Онзи, който се яви в къпината. Това нека дойде на главата на Йосиф и на темето на отделения от братята му!</span> <span class="verse"><a name="17">17</a>Славата му е като на първородния му юнец и роговете му — като роговете на дивото говедо; с тях той ще избоде народите, всички заедно, до краищата на земята. Тези са Ефремовите десетки хиляди, тези са Манасиевите хиляди.</span> <span class="verse"><a name="18">18</a>А за Завулон каза: Весели се, Завулоне, в излизането си и ти, Исахаре, в шатрите си!</span> <span class="verse"><a name="19">19</a>Ще свикат народите на планината; там ще принасят жертви на правда, защото ще сучат изобилието на моретата и скритите съкровища на пясъка.</span> <span class="verse"><a name="20">20</a>А за Гад каза: Благословен онзи, който разширява Гад! Той лежи като лъв и разкъсва и ръка и глава.</span> <span class="verse"><a name="21">21</a>Той си осигури първия дял, защото там бе запазена частта на законодателя. Той дойде начело на народа, извърши правосъдието на ГОСПОДА и Неговите присъди с Израил.</span> <span class="verse"><a name="22">22</a>А за Дан каза: Дан е млад лъв, ще скочи от Васан.</span> <span class="verse"><a name="23">23</a>А за Нефталим каза: Нефталиме, наситен с благоразположение и пълен с благословението на ГОСПОДА, завладей запада и юга!</span> <span class="verse"><a name="24">24</a>А за Асир каза: Благословен със синове да е Асир, да бъде благоугоден на братята си и да потопи крака си в масло!</span> <span class="verse"><a name="25">25</a>Желязо и бронз да бъдат резетата ти и силата ти — като дните ти!</span> <span class="verse"><a name="26">26</a>Няма друг като Йесуруновия Бог, който се носи по небесата и ти идва на помощ и на облаците във великолепието Си.</span> <span class="verse"><a name="27">27</a>Вечният Бог е твое прибежище и подпора са ти вечните ръце; и Той ще изгони врага от пред теб и ще каже: Изтреби!</span> <span class="verse"><a name="28">28</a>Тогава Израил ще живее в безопасност, изворът на Яков — отделен, в земя на жито и ново вино, и от небесата му ще таи роса.</span> <span class="verse"><a name="29">29</a>Блажен си ти, Израилю; кой е като теб, народ спасен от ГОСПОДА, който е щитът на помощта ти и мечът на величието ти! Враговете ти ще ти се покорят лицемерно и ти ще тъпчеш високите им места.</span> </p></div</div></div></body></html>