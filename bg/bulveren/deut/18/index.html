<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 18</strong></div><p><span class="verse"><a name="1">1</a>Свещениците левити, цялото левиево племе, да нямат нито дял, нито наследство с Израил; да ядат жертвите чрез огън на ГОСПОДА и Неговия дял.</span> <span class="verse"><a name="2">2</a>Но Леви да няма наследство между братята си; ГОСПОД е наследството му, както му говори.</span> <span class="verse"><a name="3">3</a>А това да бъде правото на свещениците от страна на народа, от страна на онези, които принасят жертва, било то говедо, или дребен добитък: да дават на свещеника плешката, челюстите и шкембето.</span> <span class="verse"><a name="4">4</a>На него да даваш и първите плодове от житото си, новото си вино и маслото си, и първото руно от овцете си.</span> <span class="verse"><a name="5">5</a>Защото ГОСПОД, твоят Бог, избра него от всичките ти племена, за да стои да служи в Името на ГОСПОДА завинаги; той и синовете му.</span> <span class="verse"><a name="6">6</a>Ако левитът дойде от някоя от твоите порти в целия Израил, където живее, и дойде с цялото желание на душата си на мястото, което ГОСПОД избере,</span> <span class="verse"><a name="7">7</a>и служи в Името на ГОСПОДА, своя Бог, като всички свои братя левити, които стоят там пред ГОСПОДА,</span> <span class="verse"><a name="8">8</a>тогава да ядат равни дялове, освен това, което е от продажбата на бащиния му имот.</span> <span class="verse"><a name="9">9</a>Когато влезеш в земята, която ГОСПОД, твоят Бог, ти дава, да не се учиш да правиш според мерзостите на онези народи.</span> <span class="verse"><a name="10">10</a>Да не се намира между теб никой, който прекарва сина си или дъщеря си през огън, или врач, или астролог, или заклинател, или гадател,</span> <span class="verse"><a name="11">11</a>или който прави магии, или медиум, или спиритист, или който вика мъртвите;</span> <span class="verse"><a name="12">12</a>защото всеки, който прави тези неща, е омразен за ГОСПОДА и поради тези мерзости ГОСПОД, твоят Бог, ги изгонва отпред теб.</span> <span class="verse"><a name="13">13</a>Да принадлежиш изцяло на ГОСПОДА, своя Бог.</span> <span class="verse"><a name="14">14</a>Защото тези народи, които ще завладееш, слушат астролози и врачове; но колкото до теб, ГОСПОД, твоят Бог, не ти е позволил това.</span> <span class="verse"><a name="15">15</a>ГОСПОД, твоят Бог, ще ти издигне отсред теб, от братята ти пророк като мен — него слушайте.</span> <span class="verse"><a name="16">16</a>Това е според всичко, което ти поиска от ГОСПОДА, своя Бог, на Хорив в деня на събранието, като каза: Да не чуя вече гласа на ГОСПОДА, своя Бог, и да не видя вече този голям огън, да не би да умра.</span> <span class="verse"><a name="17">17</a>И ГОСПОД ми каза: Добро е това, което говориха.</span> <span class="verse"><a name="18">18</a>Ще им издигна отсред братята им пророк като теб и ще сложа думите Си в устата му; и той ще им говори всичко, което Аз му заповядвам.</span> <span class="verse"><a name="19">19</a>И човекът, който не послуша думите Ми, които той ще говори в Мое Име, Аз ще търся сметка от него.</span> <span class="verse"><a name="20">20</a>Но пророкът, който дръзне да говори в Моето Име слово, което Аз не съм му заповядал да говори, или който говори в името на други богове, този пророк да умре!</span> <span class="verse"><a name="21">21</a>И ако кажеш в сърцето си: Как ще познаем словото, което ГОСПОД не е говорил? —</span> <span class="verse"><a name="22">22</a>когато някой пророк говори в Името на ГОСПОДА и словото не стане или не се изпълни, това е слово, което ГОСПОД не е говорил; пророкът го е говорил самонадеяно; да не се боиш от него.</span> </p></div</div></div></body></html>