<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>Вие сте синове на ГОСПОДА, вашия Бог; да не се нарязвате по тялото си и да не се бръснете между очите си заради мъртвец,</span> <span class="verse"><a name="2">2</a>защото ти си свят народ на ГОСПОДА, своя Бог; и ГОСПОД избра теб, за да бъдеш негов собствен народ от всичките народи, които са по лицето на земята.</span> <span class="verse"><a name="3">3</a>Да не ядеш нищо гнусно.</span> <span class="verse"><a name="4">4</a>Това са животните, които можете да ядете: говедо, овца и коза,</span> <span class="verse"><a name="5">5</a>елен и газела, и сърна, и дива коза, и кошута, и антилопа и планинска овца.</span> <span class="verse"><a name="6">6</a>И можете да ядете всяко животно с раздвоено копито, с напълно разцепено копито и което преживя храната сред животните.</span> <span class="verse"><a name="7">7</a>Само тези да не ядете от онези, които преживят и от онези, които имат раздвоено копито: камилата, дивият и питомният заек, защото преживят, но нямат раздвоено копито; те са нечисти за вас;</span> <span class="verse"><a name="8">8</a>и свинята, понеже има раздвоено копито, но не преживя; тя е нечиста за вас; да не ядете месото им и да не се допирате до труповете им.</span> <span class="verse"><a name="9">9</a>Тези можете да ядете от всички, които са във водата: можете да ядете всички, които имат перки и люспи,</span> <span class="verse"><a name="10">10</a>а които нямат перки и люспи, да не ги ядете; те са нечисти за вас.</span> <span class="verse"><a name="11">11</a>Можете да ядете всяка чиста птица.</span> <span class="verse"><a name="12">12</a>А тези са, от които не бива да ядете: орела, лешояда, ястреба,</span> <span class="verse"><a name="13">13</a>пиляка, сокола и канята по видовете й;</span> <span class="verse"><a name="14">14</a>всяка врана по видове й;</span> <span class="verse"><a name="15">15</a>камилоптицата, бухала, чайката, и ястреба по видовете му,</span> <span class="verse"><a name="16">16</a>кукувицата, големия бухал, лебеда,</span> <span class="verse"><a name="17">17</a>пеликана, лешояда, корморана,</span> <span class="verse"><a name="18">18</a>щъркела, чаплата по видовете й и бекаса, и прилепа.</span> <span class="verse"><a name="19">19</a>И всички крилати пълзящи са нечисти за вас; да не се ядат.</span> <span class="verse"><a name="20">20</a>Можете да ядете всяка чиста птица.</span> <span class="verse"><a name="21">21</a>Да не ядете никаква мърша. На чужденеца, който е вътре в портите ти, можеш да я даваш да я яде; или можеш да я продаваш на чужденец; защото ти си свят народ на ГОСПОДА, своя Бог. Да не свариш яре в млякото на майка му.</span> <span class="verse"><a name="22">22</a>Непременно да отделяш десятък от цялата реколта на посевите си, която нивата ти произвежда всяка година.</span> <span class="verse"><a name="23">23</a>И да ядеш десятъка от житото си, новото си вино и маслото си, и първородните от едрия и дребния си добитък пред ГОСПОДА, своя Бог, на мястото, където Той избере да засели Името Си; за да се научиш да се боиш всякога от ГОСПОДА, своя Бог.</span> <span class="verse"><a name="24">24</a>Но ако пътят е прекалено дълъг за теб и не можеш да занесеш десятъка, тъй като мястото, което ГОСПОД, твоят Бог, е избрал да засели Името Си, е прекалено далеч от теб, когато ГОСПОД, твоят Бог те благослови,</span> <span class="verse"><a name="25">25</a>да разменяш десятъка за пари и да вържеш парите в ръката си, и да отидеш на мястото, което ГОСПОД, твоят Бог, е избрал.</span> <span class="verse"><a name="26">26</a>И да похарчиш парите за каквото душата ти пожелае: за говеда и овце, и за вино, и за спиртно питие, и за всичко, което душата ти поиска; и там да ядеш пред ГОСПОДА, своя Бог, и да се веселиш, ти и домът ти.</span> <span class="verse"><a name="27">27</a>Да не изоставяш левита, който е вътре в портите ти, защото той няма нито дял, нито наследство с теб.</span> <span class="verse"><a name="28">28</a>В края на всеки три години да изнасяш целия десятък от реколтата си през онази година и да го слагаш вътре в портите си.</span> <span class="verse"><a name="29">29</a>И левитът — защото той няма нито дял, нито наследство с теб — и чужденецът, и сирачето, и вдовицата, които са вътре в портите ти, да дойдат и да ядат, и да се наситят; за да те благославя ГОСПОД, твоят Бог, в цялото дело на ръката ти, което вършиш.</span> </p></div</div></div></body></html>