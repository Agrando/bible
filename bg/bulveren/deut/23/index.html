<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Който е с премазани тестиси или чийто мъжки член е отрязан, да не влиза в ГОСПОДНОТО събрание.</span> <span class="verse"><a name="2">2</a>Никой незаконороден да не влиза в ГОСПОДНОТО събрание; никой от потомците му до десетото поколение да не влиза в ГОСПОДНОТО събрание.</span> <span class="verse"><a name="3">3</a>Никой амонец или моавец да не влиза в ГОСПОДНОТО събрание; никой от потомците им до десетото поколение да не влиза в ГОСПОДНОТО събрание до века;</span> <span class="verse"><a name="4">4</a>защото те не ви посрещнаха с хляб и вода на пътя, когато излязохте от Египет, и защото наеха против теб Валаам, сина на Веор, от Фатур Месопотамски, за да те прокълне.</span> <span class="verse"><a name="5">5</a>Но ГОСПОД, твоят Бог, не пожела да послуша Валаам и ГОСПОД, твоят Бог, обърна проклятието в благословение за теб, понеже ГОСПОД, твоят Бог, те обича.</span> <span class="verse"><a name="6">6</a>Да не търсиш мира им и доброто им, през всичките си дни, до века.</span> <span class="verse"><a name="7">7</a>Да не се гнусиш от едомец, защото той ти е брат; да не се гнусиш от египтянин, защото си бил чужденец в неговата земя.</span> <span class="verse"><a name="8">8</a>Синовете от третото поколение, които се родят от тях, могат да влизат в ГОСПОДНОТО събрание.</span> <span class="verse"><a name="9">9</a>Когато излизаш на военен стан против неприятелите си, да се пазиш от всяко зло нещо.</span> <span class="verse"><a name="10">10</a>Ако има сред теб човек, станал нечист от нещо, което се е случило през нощта, тогава да излезе извън стана; да не влиза в стана.</span> <span class="verse"><a name="11">11</a>И привечер да се изкъпе с вода и когато слънцето залезе, може да влезе в стана.</span> <span class="verse"><a name="12">12</a>И да имаш място извън стана, където да излизаш по нужда,</span> <span class="verse"><a name="13">13</a>и да имаш между инструментите си лопатка, така че когато седнеш вън, да изкопаеш с нея и да се обърнеш и да покриеш изпражненията си.</span> <span class="verse"><a name="14">14</a>Защото ГОСПОД, твоят Бог, ходи сред стана ти, за да те избавя и да предава враговете ти пред теб, затова станът ти трябва да бъде свят, така че Той да не види нищо срамно сред теб и да се отвърне от теб.</span> <span class="verse"><a name="15">15</a>Да не предадеш на господаря му роб, който е избягал от господаря си при теб.</span> <span class="verse"><a name="16">16</a>Да живее при теб, сред вас, на мястото, което избере вътре в портите ти, където сметне за добре; да не го потискаш.</span> <span class="verse"><a name="17">17</a>Да няма посветена блудница от израилевите дъщери, нито посветен блудник от израилевите синове.</span> <span class="verse"><a name="18">18</a>Да не донасяш заплатата на блудница или цената на куче в дома на ГОСПОДА, своя Бог, за никакъв обрек, защото и двете са мерзост за ГОСПОДА, твоя Бог.</span> <span class="verse"><a name="19">19</a>Да не заемаш на брат си с лихва — лихва върху пари, храна или каквото и да било нещо, което се заема с лихва.</span> <span class="verse"><a name="20">20</a>На чужденец можеш да заемаш с лихва, но на брат си да не заемаш с лихва, за да те благославя ГОСПОД, твоят Бог, във всичко, което ръката ти предприема в земята, в която влизаш, за да я завладееш.</span> <span class="verse"><a name="21">21</a>Когато се закълнеш с клетва на ГОСПОДА, своя Бог, да не отлагаш да я изпълниш; защото ГОСПОД, твоят Бог, непременно ще я изиска от теб и това ще ти се счете за грях.</span> <span class="verse"><a name="22">22</a>Но ако се въздържаш да се заклеваш, няма да ти бъде грях.</span> <span class="verse"><a name="23">23</a>Да вършиш и изпълняваш онова, което е излязло от устните ти, както си се заклел доброволно на ГОСПОДА, своя Бог, за това, което си обещал с устата си!</span> <span class="verse"><a name="24">24</a>Когато влезеш в лозето на ближния си, можеш да ядеш грозде колкото искаш, докато се наситиш, но да не слагаш нищо в съда си.</span> <span class="verse"><a name="25">25</a>Когато влезеш в посевите на ближния си, можеш да откъснеш от класовете с ръката си, но да не сложиш сърп на посевите на ближния си.</span> </p></div</div></div></body></html>