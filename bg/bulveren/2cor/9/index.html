<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2cor">2 Corinthians</a> &gt <strong>Chapter 9</strong></div><p><span class="verse"><a name="1">1</a>А за служенето на светиите Е излишно да ви пиша,</span> <span class="verse"><a name="2">2</a>понеже зная вашата готовност, за което се хваля с вас пред македонците – че Ахая още от миналата година е готова; и вашата ревност е подбудила по-голямата част от тях.</span> <span class="verse"><a name="3">3</a>Но аз изпратих братята, за да не би нашата похвала с вас в това отношение да излезе напразна, така че да бъдете готови, както казах;</span> <span class="verse"><a name="4">4</a>да не би ако дойдат с мен македонци и ви намерят, че не сте готови, да се посрамим ние – да не кажа вие – в тази увереност.</span> <span class="verse"><a name="5">5</a>И така, намерих за необходимо да помоля братята да отидат при вас по-рано и да приготвят обещаното отпреди ваше дарение, за да бъде готово като дарение, а не като скъперничество.</span> <span class="verse"><a name="6">6</a>А това казвам, че който сее оскъдно, оскъдно и ще пожъне; а който сее щедро, щедро и ще пожъне.</span> <span class="verse"><a name="7">7</a>Всеки да дава, както е решил в сърцето си, не с неохота и не от принуждение; защото Бог люби онзи, който дава на драго сърце.</span> <span class="verse"><a name="8">8</a>А Бог е силен да преумножи върху вас всякаква благодат, така че, като имате винаги и във всичко достатъчно във всяко отношение, да изобилствате във всяко добро дело,</span> <span class="verse"><a name="9">9</a>както е писано: ?Разпръсна щедро, даде на сиромасите; правдата Му трае до века.“</span> <span class="verse"><a name="10">10</a>А Този, който дава семе на сеяча и хляб за храна, ще даде и ще умножи вашето семе за сеене и ще направи да изобилстват плодовете на вашата правда,</span> <span class="verse"><a name="11">11</a>за да бъдете във всяко отношение богати за всякаква щедрост, която чрез нас произвежда благодарение на Бога.</span> <span class="verse"><a name="12">12</a>Защото извършването на това служение не само запълва нуждите на светиите, но и се умножава чрез многото благодарения пред Бога;</span> <span class="verse"><a name="13">13</a>понеже чрез доказателството на това служение те славят Бога за вашата послушност на Христовото благовестие, което изповядвате, и за щедростта на вашето участие в дарението за тях и за всички;</span> <span class="verse"><a name="14">14</a>и в молитвите си за вас те копнеят за вас поради дадената ви изобилна Божия благодат.</span> <span class="verse"><a name="15">15</a>Да благодарим на Бога за Неговия неизразим дар!</span> </p></div</div></div></body></html>