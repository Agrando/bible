<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2cor/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2cor">2 Corinthians</a> &gt <strong>Chapter 13</strong></div><p><span class="verse"><a name="1">1</a>Ето, трети път идвам при вас. ?От устата на двама или трима свидетели ще се потвърди всяка работа.“</span> <span class="verse"><a name="2">2</a>Както, когато бях при вас втори път, ви предупредих, така и сега, когато не съм при вас, предупреждавам тези, които преди това са съгрешили, и всички други, че ако дойда пак, няма да пощадя,</span> <span class="verse"><a name="3">3</a>тъй като търсите доказателство, че в мен говори Христос, който не е слаб спрямо вас, но е силен във вас;</span> <span class="verse"><a name="4">4</a>защото, макар и да беше разпънат в немощ, пак живее чрез Божията сила. И ние също сме немощни в Него, но ще живеем с Него чрез Божията сила към вас.</span> <span class="verse"><a name="5">5</a>Изпитвайте себе си дали сте във вярата, опитвайте себе си. Или самите вие не познавате, че Христос е във вас, освен ако не сте негодни?</span> <span class="verse"><a name="6">6</a>Но аз се надявам вие да познаете, че ние не сме негодни.</span> <span class="verse"><a name="7">7</a>И моля Бога да не извършите никакво зло – не за да се покажем ние годни, а за да правите вие това, което е добро, дори и ние да бъдем като негодни.</span> <span class="verse"><a name="8">8</a>Защото не можем да вършим нищо против истината, а само за истината.</span> <span class="verse"><a name="9">9</a>Понеже се радваме, когато ние сме слаби, а вие сте силни; и за това се молим – за вашето усъвършенстване.</span> <span class="verse"><a name="10">10</a>И така, пиша това, докато отсъствам, та когато съм при вас, да не трябва да се отнеса строго към вас според властта, която ми е дал Господ за изграждане, а не за разрушение.</span> <span class="verse"><a name="11">11</a>Най-накрая, братя, радвайте се, усъвършенствайте се, утешавайте се, бъдете единомислени, живейте в мир; и Бог на любовта и на мира ще бъде с вас.</span> <span class="verse"><a name="12">12</a>Поздравете се един друг със свята целувка.</span> <span class="verse"><a name="13">13</a>Поздравяват ви всичките светии.</span> <span class="verse"><a name="14">14</a>Благодатта на Господ Иисус Христос и Божията любов, и общението на Светия Дух да бъде с всички вас. (Амин.)</span> </p></div</div></div></body></html>