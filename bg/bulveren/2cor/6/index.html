<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>И ние, като съработници, също ви умоляваме да не приемате напразно Божията благодат.</span> <span class="verse"><a name="2">2</a>Защото Той казва: ?В благоприятно време те послушах и в спасителен ден ти помогнах.“ Ето, сега е благоприятно време! Ето, сега е спасителен ден!</span> <span class="verse"><a name="3">3</a>Ние в нищо не даваме никаква причина за съблазън, да не би да се злослови служението ни,</span> <span class="verse"><a name="4">4</a>а във всичко представяме себе си като Божии служители, в голямо търпение, в скърби, в нужди, в страхове,</span> <span class="verse"><a name="5">5</a>в бичувания, в затваряния, в смутове, в трудове, в неспане, в постене,</span> <span class="verse"><a name="6">6</a>в чистота, в познание, в дълготърпение, в благост, в Светия Дух, в нелицемерна любов,</span> <span class="verse"><a name="7">7</a>в говорене истината, в Божията сила, чрез оръжията на правдата в дясната и в лявата ръка,</span> <span class="verse"><a name="8">8</a>сред слава и опозорение, сред похвали и укори; считани като измамници, и въпреки това истинни;</span> <span class="verse"><a name="9">9</a>като непознати, и въпреки това добре познати; като умиращи, и въпреки това, ето, живеем; като наказвани, и въпреки това неумъртвени;</span> <span class="verse"><a name="10">10</a>като наскърбени, но винаги радостни; като бедни, но обогатяващи мнозина; като не притежаващи нищо, и въпреки това притежаващи всичко.</span> <span class="verse"><a name="11">11</a>О, коринтяни, устата ни са отворени към вас, сърцето ни се разшири.</span> <span class="verse"><a name="12">12</a>На вас не ви е тясно в нас, а ви е тясно в сърцата ви.</span> <span class="verse"><a name="13">13</a>Също така за отплата – говоря като на деца – разширете и вие сърцата си.</span> <span class="verse"><a name="14">14</a>Не се впрягайте с невярващите; защото, какво общо имат правдата и беззаконието? Или какво общение има светлината с тъмнината?</span> <span class="verse"><a name="15">15</a>И какво съгласие има между Христос и Велиал? Или какво съучастие има вярващият с невярващия?</span> <span class="verse"><a name="16">16</a>И какво споразумение има между Божия храм и идолите? Защото ние сме храм на живия Бог, както каза Бог: ?Ще се заселя между тях и между тях ще ходя; и ще им бъда Бог, и те ще Ми бъдат народ.“</span> <span class="verse"><a name="17">17</a>Затова, ?излезте изсред тях и се отделете“, казва Господ, ?и не се допирайте до нечисто“, и: ?Аз ще ви приема,</span> <span class="verse"><a name="18">18</a>и ще ви бъда Отец, и вие ще Ми бъдете синове и дъщери“, казва всемогъщият Господ.</span> </p></div</div></div></body></html>