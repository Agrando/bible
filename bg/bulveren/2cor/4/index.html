<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2cor">2 Corinthians</a> &gt <strong>Chapter 4</strong></div><p><span class="verse"><a name="1">1</a>Затова, като имаме това служение, както придобихме милост, не се обезсърчаваме;</span> <span class="verse"><a name="2">2</a>но се отрекохме от тайните дела на срама, като не постъпваме лукаво, нито изопачаваме Божието слово, а като изявяваме истината, препоръчваме себе си на съвестта на всеки човек пред Бога.</span> <span class="verse"><a name="3">3</a>Но ако нашето благовестие е покрито, то е покрито за тези, които погиват,</span> <span class="verse"><a name="4">4</a>за невярващите, чиито умове е заслепил богът на този свят, за да не би да ги озари светлината на благовестието на славата на Христос, който е образ на Бога.</span> <span class="verse"><a name="5">5</a>Защото ние не проповядваме себе си — а Христос Иисус като Господ, а себе си като ваши слуги заради Иисус.</span> <span class="verse"><a name="6">6</a>Защото Бог, който е казал на светлината да изгрее от тъмнината, е Този, който е огрял в сърцата ни, за да даде светлината на познанието на Божията слава в лицето на Иисус Христос.</span> <span class="verse"><a name="7">7</a>Но ние имаме това съкровище в съдове от пръст, за да бъде превъзходството на силата от Бога, а не от нас.</span> <span class="verse"><a name="8">8</a>Угнетявани сме отвсякъде, но не сме съкрушени; в недоумение сме, но не до отчаяние;</span> <span class="verse"><a name="9">9</a>гонени сме, но не сме изоставени; поваляни сме, но не сме унищожени;</span> <span class="verse"><a name="10">10</a>винаги носещи в тялото си умирането на (Господ) Иисус, за да се яви в тялото ни и животът на Иисус.</span> <span class="verse"><a name="11">11</a>Защото ние, живите, винаги сме предавани на смърт заради Иисус, за да се яви и животът на Иисус в нашата смъртна плът;</span> <span class="verse"><a name="12">12</a>така че смъртта наистина действа в нас, а животът – във вас.</span> <span class="verse"><a name="13">13</a>А като имаме един и същ дух на вяра, както е писано: ?Повярвах, затова и говорих“, то и ние, понеже вярваме, затова и говорим,</span> <span class="verse"><a name="14">14</a>като знаем, че Този, който е възкресил Господ Иисус, ще възкреси и нас заедно с Иисус и ще ни представи заедно с вас.</span> <span class="verse"><a name="15">15</a>Защото всичко това е заради вас, така че благодатта, като се умножи чрез мнозината, да преумножи благодарението за Божията слава.</span> <span class="verse"><a name="16">16</a>Затова ние не се обезсърчаваме; но дори и да тлее нашият външен човек, пак вътрешният всеки ден се подновява.</span> <span class="verse"><a name="17">17</a>Защото нашата временна лека скръб произвежда все повече и повече една вечна пълна слава за нас,</span> <span class="verse"><a name="18">18</a>които не гледаме на видимите, а на невидимите неща; защото видимите са временни, а невидимите – вечни.</span> </p></div</div></div></body></html>