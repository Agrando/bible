<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2cor">2 Corinthians</a> &gt <strong>Chapter 10</strong></div><p><span class="verse"><a name="1">1</a>И сам аз, Павел, ви моля с кротостта и нежността на Христос – аз, който съм смирен, когато съм между вас, но когато отсъствам, ставам смел към вас –</span> <span class="verse"><a name="2">2</a>моля ви, когато съм при вас, да не се принудя да употребя смелост с онази увереност, с която мисля да се одързостя срещу някои, които считат, че ние постъпваме плътски.</span> <span class="verse"><a name="3">3</a>Защото, макар и да живеем в плът, ние не воюваме по плът.</span> <span class="verse"><a name="4">4</a>Защото оръжията, с които воюваме, не са плътски, а са силни пред Бога за събаряне на крепости.</span> <span class="verse"><a name="5">5</a>Понеже събаряме помисли и всичко, което се издига високо против познанието на Бога, и пленяваме всяка мисъл да се покорява на Христос.</span> <span class="verse"><a name="6">6</a>И сме готови да накажем всяко непослушание, щом стане пълно вашето послушание.</span> <span class="verse"><a name="7">7</a>Погледнете това, което е пред очите ви! Ако някой е уверен в себе си, че е Христов, нека размисли още веднъж в себе си, че както той е Христов, така и ние сме Христови.</span> <span class="verse"><a name="8">8</a>Защото, ако бих се похвалил малко повече с нашата власт, която Господ ни даде за вашето изграждане, а не за вашето разрушение, не бих се засрамил.</span> <span class="verse"><a name="9">9</a>Но нека не изглежда така, като че желая да ви плаша с писмата си.</span> <span class="verse"><a name="10">10</a>Понеже – казват някои – писмата му са строги и силни, но личното му присъствие е слабо и говоренето – нищожно.</span> <span class="verse"><a name="11">11</a>Такъв нека има предвид това, че каквито сме на думи в писмата си, когато сме далеч от вас, такива сме и на дело, когато сме при вас.</span> <span class="verse"><a name="12">12</a>Защото не смеем да се причисляваме или да се сравняваме с някои от онези, които препоръчват сами себе си; но те, като мерят себе си със себе си и като сравняват себе си със себе си, не постъпват разумно.</span> <span class="verse"><a name="13">13</a>Но ние няма да се похвалим извън мярката, а според мярката на областта, която Бог ни е определил като мярка, която да достигне дори до вас.</span> <span class="verse"><a name="14">14</a>Защото ние не се простираме прекалено надалеч, като че ли не сме били достигали до вас, защото и до вас достигнахме с Христовото благовестие;</span> <span class="verse"><a name="15">15</a>и не се хвалим с това, което е извън нашата мярка, тоест с чужди трудове, но имаме надежда, че с растежа на вашата вяра ние, според областта си за работа, ще се възвеличим още повече между вас,</span> <span class="verse"><a name="16">16</a>така че да проповядваме благовестието и от вас по-нататък, а не да се хвалим с извършеното в чужда област.</span> <span class="verse"><a name="17">17</a>А ?който се хвали, с Господа да се хвали.“</span> <span class="verse"><a name="18">18</a>Защото не е одобрен този, който препоръчва сам себе си, а този, когото Господ препоръчва.</span> </p></div</div></div></body></html>