<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2cor">2 Corinthians</a> &gt <strong>Chapter 8</strong></div><p><span class="verse"><a name="1">1</a>При това, братя, известяваме ви Божията благодат, дадена на църквите в Македония,</span> <span class="verse"><a name="2">2</a>че макар и в голямо скръбно изпитание, пак изобилната им радост и дълбоката им беднотия направиха да преизобилства богатството на тяхната щедрост.</span> <span class="verse"><a name="3">3</a>Защото свидетелствам, че те дадоха доброволно според възможностите си и дори над възможностите си,</span> <span class="verse"><a name="4">4</a>като ни умоляваха с голяма настоятелност да приемем и техния дар и участие в служенето на светиите.</span> <span class="verse"><a name="5">5</a>И те не само дадоха, както се надявахме, но първо предадоха себе си на Господа и по Божията воля на нас.</span> <span class="verse"><a name="6">6</a>Така че помолихме Тит да довърши у вас и това благодеяние, както го беше и започнал.</span> <span class="verse"><a name="7">7</a>И както изобилствате във всяко нещо – във вяра, в слово, в познание, в пълно усърдие и в любовта си към нас – така да преизобилствате и в това благодеяние.</span> <span class="verse"><a name="8">8</a>Не казвам това като по заповед, а за да изпитам искреността на вашата любов чрез усърдието на другите.</span> <span class="verse"><a name="9">9</a>Защото знаете благодатта на нашия Господ Иисус Христос – че като беше богат, за вас стана беден, за да станете вие богати чрез Неговата бедност.</span> <span class="verse"><a name="10">10</a>А относно това ви давам този съвет, защото това е полезно за вас, които миналата година започнахте не само да правите това, но и да го желаете.</span> <span class="verse"><a name="11">11</a>А сега го свършете и на дело, така че, както сте имали готовност в желанието, така да имате и в довършването според това, което имате.</span> <span class="verse"><a name="12">12</a>Защото, ако има готовност, тя се приема според това, което има човек, а не според това, което няма.</span> <span class="verse"><a name="13">13</a>Понеже не искам други да бъдат облекчени, а вие – притеснени,</span> <span class="verse"><a name="14">14</a>а да има равенство, като вашето сегашно изобилие запълни тяхната оскъдност и тяхното изобилие послужи на вашата оскъдност; така че да има равенство,</span> <span class="verse"><a name="15">15</a>както е писано: ?Който беше събрал много, нямаше излишък; и който беше събрал малко, не му беше оскъдно.“</span> <span class="verse"><a name="16">16</a>Но да благодарим на Бога, който влага същото усърдие за вас в сърцето на Тит.</span> <span class="verse"><a name="17">17</a>Защото той наистина прие молбата, но като беше и сам много усърден, тръгна към вас доброволно.</span> <span class="verse"><a name="18">18</a>Пратихме с него и брата, чиято похвала в делото на благовестието е известна на всичките църкви;</span> <span class="verse"><a name="19">19</a>и не само това, но още беше избран от църквите да пътува с нас за делото на това благодеяние, на което служим за славата на Самия Господ и за да се покаже нашето усърдие,</span> <span class="verse"><a name="20">20</a>като избягваме това, някой да ни упрекне относно този щедър дар, който е поверен на нашето служение;</span> <span class="verse"><a name="21">21</a>понеже се грижим за това, което е добро не само пред Господа, но и пред хората.</span> <span class="verse"><a name="22">22</a>Изпратихме с тях и другия наш брат, чието усърдие сме опитали много пъти и в много неща и който сега е много по-усърден поради голямото доверие към вас.</span> <span class="verse"><a name="23">23</a>Колкото за Тит, той е мой другар и съработник между вас; а колкото за нашите братя, те са пратеници на църквите и са слава на Христос.</span> <span class="verse"><a name="24">24</a>И така, покажете на тях, а и пред църквите, доказателство за своята любов и за основателността на нашата похвала с вас.</span> </p></div</div></div></body></html>