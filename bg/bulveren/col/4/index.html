<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/col/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/col">Colossians</a> &gt <strong>Chapter 4</strong></div><p><span class="verse"><a name="1">1</a>Господари, отдавайте на слугите си това, което е справедливо и им се полага, като знаете, че и вие имате Господар на небето.</span> <span class="verse"><a name="2">2</a>Постоянствайте в молитва и бдете в нея с благодарение.</span> <span class="verse"><a name="3">3</a>Молете се също и за нас – Бог да ни отвори врата за словото, за да говоря тайната на Христос, за която аз съм и в окови,</span> <span class="verse"><a name="4">4</a>да я изявя така, както трябва да говоря.</span> <span class="verse"><a name="5">5</a>Отнасяйте се мъдро с външните, като изкупувате благоприятното време.</span> <span class="verse"><a name="6">6</a>Това, което говорите, да бъде винаги с благодат, подправено със сол, за да знаете как трябва да отговаряте на всекиго.</span> <span class="verse"><a name="7">7</a>Що се отнася до мен, всичко ще ви каже Тихик, възлюбеният ми брат и верният служител и съработник в Господа,</span> <span class="verse"><a name="8">8</a>когото изпратих до вас точно затова – за да узнаете моето състояние и той да утеши сърцата ви.</span> <span class="verse"><a name="9">9</a>Изпратих с него и верния и възлюбен брат Онисим, който е от вас. Те ще ви кажат всичко за тук.</span> <span class="verse"><a name="10">10</a>Поздравява ви Аристарх, който е затворен заедно с мен, и Марк, племенникът на Варнава, за когото получихте поръчката – ако дойде при вас, приемете го,</span> <span class="verse"><a name="11">11</a>и Иисус, наречен Юст. Тези са единствените мои съработници за Божието царство от обрязаните, които са ми били утеха.</span> <span class="verse"><a name="12">12</a>Поздравява ви Епафрас, служителят на Иисус Христос, който е от вас и който винаги се бори в молитва за вас, за да стоите съвършени и напълно уверени в цялата Божия воля.</span> <span class="verse"><a name="13">13</a>Защото свидетелствам за него, че се труди много за вас и за тези, които са в Лаодикия и в Йерапол.</span> <span class="verse"><a name="14">14</a>Поздравяват ви възлюбеният лекар Лука и Димас.</span> <span class="verse"><a name="15">15</a>Поздравете братята, които са в Лаодикия, и Нимфан и събранието в неговия дом.</span> <span class="verse"><a name="16">16</a>И като прочетете това писмо помежду си, наредете да се прочете и в лаодикийската църква и по същия начин да прочетете и вие това, което е от Лаодикия.</span> <span class="verse"><a name="17">17</a>И кажете на Архип: Внимавай в службата, която си приел от Господа – да я изпълниш!</span> <span class="verse"><a name="18">18</a>Поздрава пиша аз, Павел, със собствената си ръка. Помнете оковите ми. Благодатта да бъде с вас. (Амин.)</span> </p></div</div></div></body></html>