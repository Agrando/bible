<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Виното е присмивател и спиртното питие — крамолник и който се опива от него, не е благоразумен.</span> <span class="verse"><a name="2">2</a>Заплахата на царя е като реване на лъв; който го раздразня, съгрешава против живота си.</span> <span class="verse"><a name="3">3</a>За човека е чест да страни от препирня, а всеки глупак ще се втурне в нея.</span> <span class="verse"><a name="4">4</a>Ленивият не оре заради зимата — ще потърси по време на жетва и няма да има нищо.</span> <span class="verse"><a name="5">5</a>Намерението в сърцето на човека е като дълбока вода, но разумният човек ще го извади.</span> <span class="verse"><a name="6">6</a>Повечето хора разгласяват всеки своята доброта, но кой може да намери верен човек?</span> <span class="verse"><a name="7">7</a>Праведният, който ходи в чистотата си — децата му след него са блажени.</span> <span class="verse"><a name="8">8</a>Цар, който седи на съдийски престол, разпръсва всяко зло с очите си.</span> <span class="verse"><a name="9">9</a>Кой може да каже: Очистих сърцето си, чист съм от греха си?</span> <span class="verse"><a name="10">10</a>Различни грамове и различни мерки — и двете са мерзост за ГОСПОДА.</span> <span class="verse"><a name="11">11</a>Даже и детето се познава по това, което върши — дали делата му са чисти и прави.</span> <span class="verse"><a name="12">12</a>Слушащото ухо и гледащото око — ГОСПОД е направил и двете.</span> <span class="verse"><a name="13">13</a>Не обичай спането, за да не обеднееш; отвори очите си и ще се наситиш с хляб.</span> <span class="verse"><a name="14">14</a>Лошо! Лошо! — казва купувачът, но когато си отиде, тогава се хвали.</span> <span class="verse"><a name="15">15</a>Има злато и изобилие от скъпоценни камъни, но устните на знанието са скъпоценно украшение.</span> <span class="verse"><a name="16">16</a>Вземи дрехата на този, който става поръчител на чужд човек, вземи му залог заради чужденците.</span> <span class="verse"><a name="17">17</a>Хлябът на лъжата е сладък на човека, но после устата му ще се напълни с камъчета.</span> <span class="verse"><a name="18">18</a>Намеренията се утвърждават чрез съветване, затова с мъдър съвет води война.</span> <span class="verse"><a name="19">19</a>Който обикаля като клюкар, открива тайни, затова не се свързвай с такъв, който отваря широко устните си.</span> <span class="verse"><a name="20">20</a>Който кълне баща си или майка си, светилникът му ще угасне в най-мрачната тъмнина.</span> <span class="verse"><a name="21">21</a>Наследството, бързо придобито отначало, няма да бъде благословено накрая.</span> <span class="verse"><a name="22">22</a>Да не кажеш: Ще отплатя за злото! Почакай ГОСПОДА и Той ще те избави.</span> <span class="verse"><a name="23">23</a>Различни грамове са мерзост за ГОСПОДА и неверни везни не са добри.</span> <span class="verse"><a name="24">24</a>От ГОСПОДА са стъпките на мъжа — и как човек да разбере пътя си?</span> <span class="verse"><a name="25">25</a>Примка е за човека да казва прибързано: Посвещавам! — и след като е дал клетви, да размисля.</span> <span class="verse"><a name="26">26</a>Мъдър цар отлъчва безбожните и докарва върху тях колелото.</span> <span class="verse"><a name="27">27</a>Духът на човека е ГОСПОДНО светило, изпитващо всички вътрешни части на тялото.</span> <span class="verse"><a name="28">28</a>Милост и истина пазят царя и той поддържа престола си с милост.</span> <span class="verse"><a name="29">29</a>Украшението на младите мъже е силата им, а великолепието на старците е бялата коса.</span> <span class="verse"><a name="30">30</a>Удари, които нараняват, очистват злото; и удари — най-вътрешните части на тялото.</span> </p></div</div></div></body></html>