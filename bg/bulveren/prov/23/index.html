<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Когато седнеш да ядеш с управител, много внимавай какво има пред теб,</span> <span class="verse"><a name="2">2</a>и сложи нож на гърлото си, ако си лаком.</span> <span class="verse"><a name="3">3</a>Не пожелавай неговите лакомства, защото те са измамни гозби.</span> <span class="verse"><a name="4">4</a>Не се старай да се обогатиш, отдалечи се от тази си мъдрост.</span> <span class="verse"><a name="5">5</a>Насочиш ли към него очите си — и го няма; защото богатството наистина си прави крила като орел, който лети към небето.</span> <span class="verse"><a name="6">6</a>Не яж хляба на онзи, който има лошо око, и не пожелавай неговите лакомства,</span> <span class="verse"><a name="7">7</a>защото каквито са мислите в душата му, такъв е и той. Казва ти: Яж и пий! — но сърцето му не е с теб.</span> <span class="verse"><a name="8">8</a>Залъка, който си изял, ще повърнеш и ще изгубиш сладките си думи.</span> <span class="verse"><a name="9">9</a>Не говори в ушите на безумния, защото той ще презре мъдростта на думите ти.</span> <span class="verse"><a name="10">10</a>Не премествай стари граници и не навлизай в нивите на сираците,</span> <span class="verse"><a name="11">11</a>защото Изкупителят им е мощен, Той ще защити делото им против теб.</span> <span class="verse"><a name="12">12</a>Предай сърцето си на поука и ушите си — на думи на знание.</span> <span class="verse"><a name="13">13</a>Не задържай наказанието от детето, защото, ако и да го биеш с пръчката, то няма да умре.</span> <span class="verse"><a name="14">14</a>Ти ще го биеш с пръчката, но ще избавиш душата му от Шеол.</span> <span class="verse"><a name="15">15</a>Сине мой, ако сърцето ти Е мъдро, и моето сърце ще се радва;</span> <span class="verse"><a name="16">16</a>и сърцето ми ще се радва, когато устните ти говорят право.</span> <span class="verse"><a name="17">17</a>Да не завижда сърцето ти на грешните, а живей в страха от ГОСПОДА цял ден,</span> <span class="verse"><a name="18">18</a>защото наистина има бъдеще и надеждата ти няма да се отсече.</span> <span class="verse"><a name="19">19</a>Слушай, сине мой, и бъди мъдър, и насочвай сърцето си право в пътя.</span> <span class="verse"><a name="20">20</a>Не бъди между пияници, с лакоми месоядци,</span> <span class="verse"><a name="21">21</a>защото пияницата и гуляйджията осиромашават и сънливостта облича в дрипи.</span> <span class="verse"><a name="22">22</a>Слушай баща си, който те е родил, и не презирай майка си, когато остарее.</span> <span class="verse"><a name="23">23</a>Купувай истина и не я продавай, и мъдрост, и поука, и разум.</span> <span class="verse"><a name="24">24</a>Бащата на праведния ще се радва много и който ражда мъдър син, ще има радост в него.</span> <span class="verse"><a name="25">25</a>Нека се веселят баща ти и майка ти и нека се възхищава тази, която те е родила.</span> <span class="verse"><a name="26">26</a>Сине мой, дай сърцето си на мен и нека очите ти внимават в моите пътища,</span> <span class="verse"><a name="27">27</a>защото блудницата е дълбока яма и чужда жена е тесен ров.</span> <span class="verse"><a name="28">28</a>Да, тя причаква като крадец и умножава неверните между хората.</span> <span class="verse"><a name="29">29</a>Кой има горко? Кой има скръб? Кой има кавги? Кой има оплакване? Кой има удари без причина? Кой има мътни очи?</span> <span class="verse"><a name="30">30</a>Онези, които закъсняват над виното, които ходят да търсят подправено вино.</span> <span class="verse"><a name="31">31</a>Не гледай виното, че е червено, че искри в чашата, че се поглъща гладко,</span> <span class="verse"><a name="32">32</a>защото накрая то хапе като змия и жили като усойница.</span> <span class="verse"><a name="33">33</a>Очите ти ще виждат странности и сърцето ти ще говори объркано,</span> <span class="verse"><a name="34">34</a>и ще бъдеш като спящ сред морето или като лежащ на върха на мачта.</span> <span class="verse"><a name="35">35</a>Удариха ме, но не ме заболя, биха ме, но не усетих. Кога ще се събудя, за да продължа, да го потърся пак?</span> </p></div</div></div></body></html>