<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 16</strong></div><p><span class="verse"><a name="1">1</a>Плановете на сърцето принадлежат на човека, но отговорът на езика е от ГОСПОДА.</span> <span class="verse"><a name="2">2</a>Всичките пътищата на човека са чисти в собствените му очи, но ГОСПОД претегля духовете.</span> <span class="verse"><a name="3">3</a>Предавай делата си на ГОСПОДА, и намеренията ти ще се утвърдят.</span> <span class="verse"><a name="4">4</a>ГОСПОД е направил всяко нещо за целта му, дори и безбожния — за деня на злото.</span> <span class="verse"><a name="5">5</a>Всеки, който има горделиво сърце, е мерзост за ГОСПОДА; ръка с ръка да се съедини, той няма да остане ненаказан.</span> <span class="verse"><a name="6">6</a>С милост и истина беззаконието се изкупва и чрез страха от ГОСПОДА човек се отклонява от злото.</span> <span class="verse"><a name="7">7</a>Когато пътищата на човека са угодни на ГОСПОДА, Той примирява с него дори и враговете му.</span> <span class="verse"><a name="8">8</a>По-добре малко с правда, отколкото големи доходи с неправда.</span> <span class="verse"><a name="9">9</a>Сърцето на човека начертава пътя му, но ГОСПОД насочва стъпките му.</span> <span class="verse"><a name="10">10</a>Чрез устните на царя идва Божието решение, устата му не говори невярно в съда.</span> <span class="verse"><a name="11">11</a>Вярната теглилка и везни са на ГОСПОДА, всичките грамове в торбата са Негово дело.</span> <span class="verse"><a name="12">12</a>Мерзост за царете е да вършат беззаконие, защото престолът се утвърждава с правда.</span> <span class="verse"><a name="13">13</a>Праведните устни са благоприятни на царете и те обичат онзи, който говори право.</span> <span class="verse"><a name="14">14</a>Гневът на царя е като посланик на смърт, но мъдрият човек го укротява.</span> <span class="verse"><a name="15">15</a>В светлината на лицето на царя има живот и благоволението му е като облак с късен дъжд.</span> <span class="verse"><a name="16">16</a>Колко по-добре е да придобиеш мъдрост, отколкото злато! И да придобиеш разум е за предпочитане пред сребро.</span> <span class="verse"><a name="17">17</a>Пътят на праведните е да се отклоняват от зло, и който пази пътя си, запазва душата си.</span> <span class="verse"><a name="18">18</a>Гордостта предхожда гибелта и високомерният дух предхожда падането.</span> <span class="verse"><a name="19">19</a>По-добре някой да е скромен между смирените, отколкото да дели плячка с горделивите.</span> <span class="verse"><a name="20">20</a>Който внимава в словото, ще намери добро и който се уповава на ГОСПОДА, е блажен.</span> <span class="verse"><a name="21">21</a>Мъдрият по сърце ще се нарече благоразумен и сладостта на устните увеличава знание.</span> <span class="verse"><a name="22">22</a>Разумът е извор на живот за онзи, който го има, а напътствието на безумните е глупост.</span> <span class="verse"><a name="23">23</a>Сърцето на мъдрия вразумява устата му и прибавя знание в устните му.</span> <span class="verse"><a name="24">24</a>Благите думи са като медена пита, сладост за душата и изцеление за костите.</span> <span class="verse"><a name="25">25</a>Има път, който се вижда прав на човека, но краят му е пътища на смъртта.</span> <span class="verse"><a name="26">26</a>Гладът на работника работи за него, защото устата му го принуждава.</span> <span class="verse"><a name="27">27</a>Лошият човек копае зло и на устните му има сякаш изгарящ огън.</span> <span class="verse"><a name="28">28</a>Лъжлив човек сее раздори и клюкарят разделя най-близки приятели.</span> <span class="verse"><a name="29">29</a>Насилникът подмамва ближния си и го води по недобър път.</span> <span class="verse"><a name="30">30</a>Който замижава с очи, за да измисля коварства, който свива устните си, вече е приготвил злото.</span> <span class="verse"><a name="31">31</a>Бялата коса е венец на слава, ако се намира в пътя на правдата.</span> <span class="verse"><a name="32">32</a>Дълготърпеливият е по-добър от храбрия и който владее духа си — от завоевател на град.</span> <span class="verse"><a name="33">33</a>Жребият се хвърля в скута, но всичко, което отсъди, е от ГОСПОДА.</span> </p></div</div></div></body></html>