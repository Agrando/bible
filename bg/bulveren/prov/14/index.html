<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Всяка мъдра жена изгражда дома си, а безумната го събаря със собствените си ръце.</span> <span class="verse"><a name="2">2</a>Който ходи в правотата си, се бои от ГОСПОДА, а лъжливият в пътищата си Го презира.</span> <span class="verse"><a name="3">3</a>В устата на безумния е бичът на гордостта, а устните на мъдрите ще ги пазят.</span> <span class="verse"><a name="4">4</a>Където няма говеда, яслите са чисти, но голямото изобилие идва от силата на воловете.</span> <span class="verse"><a name="5">5</a>Верният свидетел не лъже, а лъжливият свидетел издиша лъжи.</span> <span class="verse"><a name="6">6</a>Присмивателят търси мъдрост, но я няма, а познанието е лесно за разумния.</span> <span class="verse"><a name="7">7</a>Отмини безумния човек, когато си разбрал, че няма разумни устни.</span> <span class="verse"><a name="8">8</a>Мъдростта на благоразумния е да познава пътя си, а глупостта на безумните е заблуждение.</span> <span class="verse"><a name="9">9</a>Безумните се смеят на греха, а сред праведните има благоволение.</span> <span class="verse"><a name="10">10</a>Сърцето познава собствената си мъка и чужд не участва в неговата радост.</span> <span class="verse"><a name="11">11</a>Домът на безбожните ще се изтреби, а шатрата на праведните ще благоденства.</span> <span class="verse"><a name="12">12</a>Има път, който се вижда прав на човека, но краят му са пътища на смъртта.</span> <span class="verse"><a name="13">13</a>Даже и в смеха сърцето може да боли и краят на радостта е тъга.</span> <span class="verse"><a name="14">14</a>Отстъпникът по сърце ще се насити от пътищата си, а добрият човек — от това, което е в него.</span> <span class="verse"><a name="15">15</a>Невежият вярва на всяка дума, а благоразумният внимава в стъпките си.</span> <span class="verse"><a name="16">16</a>Мъдрият се бои и се отклонява от злото, а безумният се хвърля напред и е самонадеян.</span> <span class="verse"><a name="17">17</a>Избухливият човек постъпва глупаво и злонамереният е мразен.</span> <span class="verse"><a name="18">18</a>Невежите наследяват глупост, а благоразумните се увенчават със знание.</span> <span class="verse"><a name="19">19</a>Злите се покланят пред добрите и безбожните — при портите на праведния.</span> <span class="verse"><a name="20">20</a>Бедният е мразен даже от ближния си, а приятелите на богатия са много.</span> <span class="verse"><a name="21">21</a>Който презира ближния си, съгрешава, а който оказва милост на сиромасите, е блажен.</span> <span class="verse"><a name="22">22</a>Не се ли отклоняват онези, които замислят зло? Но милост и истина ще намерят онези, които замислят добро.</span> <span class="verse"><a name="23">23</a>Във всеки труд има полза, а бърборенето с устни води само до бедност.</span> <span class="verse"><a name="24">24</a>Венецът на мъдрите е тяхното богатство, а глупостта на простите е само глупост.</span> <span class="verse"><a name="25">25</a>Верният свидетел избавя души, а който издиша лъжи, е измама.</span> <span class="verse"><a name="26">26</a>В страха от ГОСПОДА има силна увереност и Неговите синове ще имат прибежище.</span> <span class="verse"><a name="27">27</a>Страхът от ГОСПОДА е извор на живот, за да се избягнат примките на смъртта.</span> <span class="verse"><a name="28">28</a>В множеството на народа е славата на царя, а намаляването на народа е падането на княза.</span> <span class="verse"><a name="29">29</a>Търпеливият има много разум, а избухливият възвеличава безумието.</span> <span class="verse"><a name="30">30</a>Спокойно сърце е живот за тялото, а завистта е гнилост за костите.</span> <span class="verse"><a name="31">31</a>Който потиска сиромаха, безчести Създателя му, а който е милостив към нуждаещия се, Го почита.</span> <span class="verse"><a name="32">32</a>Безбожният ще бъде отхвърлен за злината си, а праведният има убежище в смъртта си.</span> <span class="verse"><a name="33">33</a>Мъдрост почива в сърцето на разумния, а каквото има вътре в безумния, ще се яви.</span> <span class="verse"><a name="34">34</a>Правдата възвишава нация, а грехът е позор за народите.</span> <span class="verse"><a name="35">35</a>Благоволението на царя е към разумния слуга, а гневът му е против онзи, който докарва срам.</span> </p></div</div></div></body></html>