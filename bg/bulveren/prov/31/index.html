<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Думите на цар Лемуил, наставлението, с което го наставляваше майка му:</span> <span class="verse"><a name="2">2</a>Какво, сине мой? И какво, сине на утробата ми? И какво, сине на обещанията ми?</span> <span class="verse"><a name="3">3</a>Не давай силата си на жени, нито пътищата си — на погубителките на царете.</span> <span class="verse"><a name="4">4</a>Не е за царете, Лемуиле, не е за царете да пият вино, нито за князете — спиртно питие!</span> <span class="verse"><a name="5">5</a>Да не би да пият и да забравят наредбата, и да изкривят съда на всички угнетени.</span> <span class="verse"><a name="6">6</a>Давайте спиртно питие на отчаяния и вино — на огорчените по душа.</span> <span class="verse"><a name="7">7</a>Нека пийне и забрави бедността си, и не помни вече злостраданието си.</span> <span class="verse"><a name="8">8</a>Отваряй устата си за безгласния, за съда на всички сираци.</span> <span class="verse"><a name="9">9</a>Отваряй устата си, съди справедливо и защитавай делото на сиромаха и немотния.</span> <span class="verse"><a name="10">10</a>Кой може да намери добродетелна жена? Защото е много по-скъпа от скъпоценни камъни.</span> <span class="verse"><a name="11">11</a>Сърцето на мъжа й се уповава на нея и той няма да бъде лишен от изобилие.</span> <span class="verse"><a name="12">12</a>Тя му прави добро, а не зло през всичките дни на живота си.</span> <span class="verse"><a name="13">13</a>Търси вълна и лен и работи с ръцете си с желание.</span> <span class="verse"><a name="14">14</a>Тя е като търговските кораби — донася храната си отдалеч.</span> <span class="verse"><a name="15">15</a>И става, докато е още нощ, и дава храна на дома си и определената работа на слугините си.</span> <span class="verse"><a name="16">16</a>Оглежда нива и я купува, и от плода на ръцете си сади лозе.</span> <span class="verse"><a name="17">17</a>Опасва кръста си със сила и укрепва ръцете си,</span> <span class="verse"><a name="18">18</a>вижда, че добивът й е добър. Светилникът й не угасва и през нощта,</span> <span class="verse"><a name="19">19</a>протяга ръцете си към вретеното и пръстите й държат хурката.</span> <span class="verse"><a name="20">20</a>Разтваря ръката си за сиромасите и протяга ръцете си към немотните.</span> <span class="verse"><a name="21">21</a>Не се бои от снега за дома си, защото всичките й домашни са облечени с топли дрехи.</span> <span class="verse"><a name="22">22</a>Прави си завивки и облеклото й е висон и пурпур.</span> <span class="verse"><a name="23">23</a>Мъжът й е познат в портите, когато седи между местните старейшини.</span> <span class="verse"><a name="24">24</a>Прави тъкани и ги продава и доставя пояси на търговеца.</span> <span class="verse"><a name="25">25</a>Сила и достолепие са облеклото й и тя се усмихва на идния ден.</span> <span class="verse"><a name="26">26</a>Отваря устата си с мъдрост и кротка поука е на езика й.</span> <span class="verse"><a name="27">27</a>Наглежда домакинството в дома си и хляб на леност не яде.</span> <span class="verse"><a name="28">28</a>Синовете й стават и я благославят, мъжът й я хвали и казва:</span> <span class="verse"><a name="29">29</a>Много дъщери са се държали достойно, но ти надмина всички!</span> <span class="verse"><a name="30">30</a>Красотата е измамна и хубостта е суета, но жена, която се бои от ГОСПОДА, тя ще бъде похвалена.</span> <span class="verse"><a name="31">31</a>Дайте й от плода на ръцете й и делата й нека я хвалят в портите!</span> </p></div</div></div></body></html>