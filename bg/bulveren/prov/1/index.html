<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Притчи на Соломон, син на Давид, цар на Израил,</span> <span class="verse"><a name="2">2</a>за познаване на мъдрост и наставление, за разбиране на думи на разум,</span> <span class="verse"><a name="3">3</a>за приемане на наставление за благоразумие, правда, съд и правота,</span> <span class="verse"><a name="4">4</a>за даване на ум на простите, знание и разсъдливост на младежа.</span> <span class="verse"><a name="5">5</a>Мъдрият нека слуша и ще увеличи знание и разумният ще получи мъдър съвет,</span> <span class="verse"><a name="6">6</a>за да разбира притча и дълбока реч, думите на мъдрите и техните загадки.</span> <span class="verse"><a name="7">7</a>Страхът от ГОСПОДА е началото на познанието, а безумните презират мъдрост и наставление.</span> <span class="verse"><a name="8">8</a>Сине мой, слушай наставлението на баща си и не отхвърляй закона на майка си,</span> <span class="verse"><a name="9">9</a>защото те ще бъдат благодатен венец за главата ти и огърлица за шията ти.</span> <span class="verse"><a name="10">10</a>Сине мой, ако грешниците те примамват, не се съгласявай.</span> <span class="verse"><a name="11">11</a>Ако кажат: Ела с нас, нека направим засада за кръв, нека причакаме без причина невинния,</span> <span class="verse"><a name="12">12</a>нека ги погълнем живи като Шеол и цели, като онези, които слизат в рова;</span> <span class="verse"><a name="13">13</a>ще намерим всякакви скъпоценни притежания, ще напълним къщите си с плячка;</span> <span class="verse"><a name="14">14</a>хвърли жребия си сред нас, една кесия ще имаме всички!</span> <span class="verse"><a name="15">15</a>Сине мой, не ходи с тях в пътя, възпирай крака си от тяхната пътека,</span> <span class="verse"><a name="16">16</a>защото краката им тичат към зло и бързат да проливат кръв.</span> <span class="verse"><a name="17">17</a>Защото напразно се простира мрежа пред очите на която и да било птица.</span> <span class="verse"><a name="18">18</a>Но тези поставят засада против своята си кръв, причакват своите си души.</span> <span class="verse"><a name="19">19</a>Такива са пътищата на всеки, който ламти за нечестна придобивка — тя отнема живота на своя притежател.</span> <span class="verse"><a name="20">20</a>Мъдростта вика навън, издига гласа си по площадите,</span> <span class="verse"><a name="21">21</a>провиква се на най-шумните места, при входовете на портите, в града говори думите си:</span> <span class="verse"><a name="22">22</a>Докога, пр'ости, ще обичате невежеството и присмивачите ще се наслаждават на присмиванията си, и безумните ще мразят знанието?</span> <span class="verse"><a name="23">23</a>Обърнете се към моето изобличение! Ето, аз ще излея духа си на вас, ще ви известя словата си.</span> <span class="verse"><a name="24">24</a>Понеже аз виках, а вие отказахте, простирах ръката си, а никой не обърна внимание,</span> <span class="verse"><a name="25">25</a>и отхвърлихте всичките ми съвети, и не искахте изобличението ми,</span> <span class="verse"><a name="26">26</a>то аз също ще се смея на вашето нещастие, ще се присмея, когато дойде вашият ужас,</span> <span class="verse"><a name="27">27</a>когато дойде вашият ужас като буря и нещастието ви връхлети като вихрушка, когато притеснение и страх дойдат върху вас.</span> <span class="verse"><a name="28">28</a>Тогава те ще ме призоват, но аз няма да отговоря; ревностно ще ме търсят, но няма да ме намерят.</span> <span class="verse"><a name="29">29</a>Понеже намразиха знанието и не избраха страха от ГОСПОДА,</span> <span class="verse"><a name="30">30</a>не приеха съвета ми и презряха цялото ми изобличение,</span> <span class="verse"><a name="31">31</a>затова ще ядат от плодовете на своя си път и ще се наситят от своите си измислици.</span> <span class="verse"><a name="32">32</a>Защото отстъплението на простите ще ги убие и безгрижието на безумните ще ги погуби.</span> <span class="verse"><a name="33">33</a>Но който ме слуша, ще живее безопасно и ще бъде спокоен, без да се бои от зло.</span> </p></div</div></div></body></html>