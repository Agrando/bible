<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 17</strong></div><p><span class="verse"><a name="1">1</a>По-добре сух залък и спокойствие с него отколкото къща, пълна с пиршества, и кавга.</span> <span class="verse"><a name="2">2</a>Мъдър слуга ще владее над син, който докарва срам, и ще вземе дял от наследството между братята.</span> <span class="verse"><a name="3">3</a>Топилнята е за среброто и пещта за златото, но ГОСПОД изпитва сърцата.</span> <span class="verse"><a name="4">4</a>Злодеят слуша устните на греха и лъжецът дава ухо на езика на погибелта.</span> <span class="verse"><a name="5">5</a>Който се присмива на сиромаха, безчести Създателя му и който се радва на бедствие, няма да остане ненаказан.</span> <span class="verse"><a name="6">6</a>Синовете на синовете са венецът на старците и славата на синовете са техните бащи.</span> <span class="verse"><a name="7">7</a>Превъзходната реч не подхожда на безумен, много по-малко — лъжливи устни на началник.</span> <span class="verse"><a name="8">8</a>Подаръкът е като безценен камък в очите на притежателя си, накъдето и да се обърне, успява.</span> <span class="verse"><a name="9">9</a>Който покрива престъпление, се стреми към любов, а който разказва за работата, разделя най-близки приятели.</span> <span class="verse"><a name="10">10</a>Изобличението прави повече впечатление на благоразумния, отколкото сто бича — на безумния.</span> <span class="verse"><a name="11">11</a>Злият човек търси само разпри, затова жесток пратеник ще бъде изпратен против него.</span> <span class="verse"><a name="12">12</a>По-добре да срещне човека мечка лишена от малките си, отколкото безумен в глупостта му.</span> <span class="verse"><a name="13">13</a>Който възвръща зло за добро, злото няма да се отдалечи от дома му.</span> <span class="verse"><a name="14">14</a>Започването на кавга е като отприщване на вода, затова остави караницата, преди да се е разпалила.</span> <span class="verse"><a name="15">15</a>Който оправдава безбожния и който осъжда праведния — и двамата са мерзост за ГОСПОДА.</span> <span class="verse"><a name="16">16</a>Какво ползват парите в ръката на безумния, за да купи мъдрост, като няма разум?</span> <span class="verse"><a name="17">17</a>Приятел обича всякога и като брат се явява в беда.</span> <span class="verse"><a name="18">18</a>Човек без разум стиска ръка и става поръчител на ближния си.</span> <span class="verse"><a name="19">19</a>Който обича препирня, обича престъпление и който въздига вратата си, търси унищожение.</span> <span class="verse"><a name="20">20</a>Който има коварно сърце, не намира добро и който има лукав език, пада в зло.</span> <span class="verse"><a name="21">21</a>Който роди глупак, за скръб му е и бащата на безумния няма радост.</span> <span class="verse"><a name="22">22</a>Веселото сърце е благотворно лекарство, а унил дух изсушава костите.</span> <span class="verse"><a name="23">23</a>Безбожният приема подкуп от пазвата, за да изкриви пътищата на правосъдието.</span> <span class="verse"><a name="24">24</a>Пред лицето на разумния е мъдростта, а очите на безумния са към краищата на земята.</span> <span class="verse"><a name="25">25</a>Безумен син е тъга за баща си и горчивина за тази, която го е родила.</span> <span class="verse"><a name="26">26</a>Да се глобява праведният също не е добре, още повече да бъдат бити благородните за правото.</span> <span class="verse"><a name="27">27</a>Който пести думите си, е умен и хладнокръвният е благоразумен.</span> <span class="verse"><a name="28">28</a>Дори и безумният, когато мълчи, се счита за мъдър, който затваря устата си — за разумен.</span> </p></div</div></div></body></html>