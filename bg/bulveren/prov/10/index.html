<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 10</strong></div><p><span class="verse"><a name="1">1</a>Притчите на Соломон: Мъдър син радва баща си, а глупав син е тъга за майка си.</span> <span class="verse"><a name="2">2</a>Съкровища от неправда нищо не ползват, а правдата избавя от смърт.</span> <span class="verse"><a name="3">3</a>ГОСПОД няма да остави да гладува душата на праведния, но отхвърля алчността на безбожните.</span> <span class="verse"><a name="4">4</a>Който работи с немарлива ръка, ще обеднее, а ръката на трудолюбивия обогатява.</span> <span class="verse"><a name="5">5</a>Който събира лятно време, е разумен син, а който спи в жетва, е син, който докарва срам.</span> <span class="verse"><a name="6">6</a>Благословения почиват на главата на праведния, а насилие ще скрие устата на безбожните.</span> <span class="verse"><a name="7">7</a>Споменът на праведния е благословен, а името на безбожните ще изгние.</span> <span class="verse"><a name="8">8</a>Мъдрият по сърце ще приеме заповеди, а бъбривият глупак ще падне.</span> <span class="verse"><a name="9">9</a>Който ходи непорочно, ходи безопасно, а който изкривява пътищата си, ще се познае.</span> <span class="verse"><a name="10">10</a>Който намига с око, докарва скръб, и бъбривият глупак ще падне.</span> <span class="verse"><a name="11">11</a>Устата на праведния е извор на живот, а насилие ще скрие устата на безбожните.</span> <span class="verse"><a name="12">12</a>Омразата предизвиква раздори, а любовта покрива всички провинения.</span> <span class="verse"><a name="13">13</a>В устните на разумния се намира мъдрост, а тоягата е за гърба на лишения от ум.</span> <span class="verse"><a name="14">14</a>Мъдрите съхраняват знание, а устата на безумния е близка гибел.</span> <span class="verse"><a name="15">15</a>Имотът на богатия е неговият укрепен град, съсипия за бедните е тяхната бедност.</span> <span class="verse"><a name="16">16</a>Приходът на праведния е за живот, доходът на злия е за грях.</span> <span class="verse"><a name="17">17</a>Който внимава в поука, е в пътеката към живот, а който отхвърля изобличението, се заблуждава.</span> <span class="verse"><a name="18">18</a>Който крие омраза, има лъжливи устни и който разгласява клевета, е безумен.</span> <span class="verse"><a name="19">19</a>В многословието грехът е неизбежен, а който въздържа устните си, е разумен.</span> <span class="verse"><a name="20">20</a>Езикът на праведния е избрано сребро, сърцето на безбожните не струва нищо.</span> <span class="verse"><a name="21">21</a>Устните на праведния пасат мнозина, а безумните умират от липса на разум.</span> <span class="verse"><a name="22">22</a>Благословението на ГОСПОДА обогатява и ГОСПОД не прибавя към него скръб.</span> <span class="verse"><a name="23">23</a>Злодейството е като забавление за безумния, така е и мъдростта за разумния човек.</span> <span class="verse"><a name="24">24</a>Това, от което се страхува безбожният, ще го постигне, а желанието на праведните ще се изпълни.</span> <span class="verse"><a name="25">25</a>Щом вихрушката отмине, и безбожния го няма, а праведният има вечна основа.</span> <span class="verse"><a name="26">26</a>Както оцет за зъбите и дим за очите, така е ленивият за онези, които го изпращат.</span> <span class="verse"><a name="27">27</a>Страхът от ГОСПОДА умножава дни, а годините на безбожните ще се скъсят.</span> <span class="verse"><a name="28">28</a>Надеждата на праведните е радост, а очакването на безбожните ще загине.</span> <span class="verse"><a name="29">29</a>Пътят на ГОСПОДА е крепост за непорочния и съсипия за онези, които вършат неправда.</span> <span class="verse"><a name="30">30</a>Праведният няма да се поклати до века, а безбожните няма да обитават земята.</span> <span class="verse"><a name="31">31</a>От устата на праведния блика мъдрост, а лъжливият език ще се отсече.</span> <span class="verse"><a name="32">32</a>Устните на праведния познават благоугодното, а устата на безбожните — лъжливото.</span> </p></div</div></div></body></html>