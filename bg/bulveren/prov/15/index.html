<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Мек отговор отклонява ярост, а оскърбителна дума възбужда гняв.</span> <span class="verse"><a name="2">2</a>Езикът на мъдрите украсява знание, а устата на безумните изригват глупост.</span> <span class="verse"><a name="3">3</a>Очите на ГОСПОДА са на всяко място и наблюдават злите и добрите.</span> <span class="verse"><a name="4">4</a>Благият език е дърво на живот, а лъжливостта в него е съкрушение на духа.</span> <span class="verse"><a name="5">5</a>Безумният презира поучението на баща си, но който зачита поправлението, е благоразумен.</span> <span class="verse"><a name="6">6</a>В дома на праведния има голямо изобилие, а в доходите на безбожния има разсипия.</span> <span class="verse"><a name="7">7</a>Устните на мъдрите разпръскват знание, а сърцата на безумните не правят така.</span> <span class="verse"><a name="8">8</a>Жертвата на безбожните е мерзост за ГОСПОДА, а молитвата на праведните Му е благоугодна.</span> <span class="verse"><a name="9">9</a>Пътят на безбожния е мерзост за ГОСПОДА, а Той обича този, който следва правдата.</span> <span class="verse"><a name="10">10</a>Има тежко наказание за онзи, който оставя пътя; който мрази изобличение, ще умре.</span> <span class="verse"><a name="11">11</a>Шеол и Авадон са открити пред ГОСПОДА, колко повече сърцата на човешките синове!</span> <span class="verse"><a name="12">12</a>Присмивателят не обича този, който го изобличава, нито отива при мъдрите.</span> <span class="verse"><a name="13">13</a>Весело сърце прави засмяно лице, а от скръбта на сърцето духът се угнетява.</span> <span class="verse"><a name="14">14</a>Сърцето на разумния търси знание, а устата на безумните се храни с глупост.</span> <span class="verse"><a name="15">15</a>Всички дни на наскърбения са зли, а весело сърце е непрекъснат празник.</span> <span class="verse"><a name="16">16</a>По-добре малко със страха от ГОСПОДА, отколкото голямо съкровище с безпокойство.</span> <span class="verse"><a name="17">17</a>По-добрЕ постно ястие с любов, отколкото угоен вол с омраза.</span> <span class="verse"><a name="18">18</a>Гневливият човек предизвиква раздори, а дълготърпеливият потушава кавгата.</span> <span class="verse"><a name="19">19</a>Пътят на ленивия е като изплетен с тръни, а пътят на праведните е изравнен.</span> <span class="verse"><a name="20">20</a>Мъдър син радва баща си, а безумен човек презира майка си.</span> <span class="verse"><a name="21">21</a>Глупостта е радост за неразумния, а разумният човек ходи право.</span> <span class="verse"><a name="22">22</a>Където няма съвет, намеренията се осуетяват, а в множеството на съветниците се утвърждават.</span> <span class="verse"><a name="23">23</a>Човек има радост от отговора на устата си и дума на време — колко е добра!</span> <span class="verse"><a name="24">24</a>За разумния пътят на живота е нагоре, за да се отклони от Шеол долу.</span> <span class="verse"><a name="25">25</a>ГОСПОД съсипва дома на горделивите, а утвърждава междата на вдовицата.</span> <span class="verse"><a name="26">26</a>Замислите на злия са мерзост за ГОСПОДА, а угодните думи са чисти.</span> <span class="verse"><a name="27">27</a>Користолюбивият разсипва дома си, а който мрази подкупите, ще живее.</span> <span class="verse"><a name="28">28</a>Сърцето на праведния обмисля как да отговори, а устата на безбожните изригва зло.</span> <span class="verse"><a name="29">29</a>ГОСПОД е далеч от безбожните, но чува молитвата на праведните.</span> <span class="verse"><a name="30">30</a>Светлината на очите весели сърцето и добри вести освежават костите.</span> <span class="verse"><a name="31">31</a>Ухо, което слуша изобличението на живот, ще пребивава между мъдрите.</span> <span class="verse"><a name="32">32</a>Който пренебрегва изобличение, презира душата си, а който слуша изобличение, придобива разум.</span> <span class="verse"><a name="33">33</a>Страхът от ГОСПОДА е наставление в мъдрост и смирението предхожда славата.</span> </p></div</div></div></body></html>