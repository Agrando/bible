<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 13</strong></div><p><span class="verse"><a name="1">1</a>Мъдър син приема наставлението на баща си, а присмивателят не слуша изобличение.</span> <span class="verse"><a name="2">2</a>От плода на устата си човек се храни с добро, а душата на неверните ще се насити с насилие.</span> <span class="verse"><a name="3">3</a>Който пази устата си, запазва душата си, а който отваря широко устните си, ще загине.</span> <span class="verse"><a name="4">4</a>Душата на ленивия желае и няма, а душата на трудолюбивите ще се насити.</span> <span class="verse"><a name="5">5</a>Праведният мрази лъжата, а безбожният причинява срам и позор.</span> <span class="verse"><a name="6">6</a>Правдата пази ходещия непорочно, а беззаконието събаря грешните.</span> <span class="verse"><a name="7">7</a>Има такъв, който се прави на богат, а няма нищо, а друг се прави на беден, а има голямо богатство.</span> <span class="verse"><a name="8">8</a>Откуп за живота на човека е богатството му, а бедният не чува заплаха.</span> <span class="verse"><a name="9">9</a>Светлината на праведните гори весело, а светилникът на безбожните ще изгасне.</span> <span class="verse"><a name="10">10</a>От гордостта произхожда само раздор, а мъдростта е с онези, които приемат съвети.</span> <span class="verse"><a name="11">11</a>Богатството от суета ще намалее, а който събира с труд, ще го увеличи.</span> <span class="verse"><a name="12">12</a>Отлаганото очакване изнемощява сърцето, а постигнатото желание е дърво на живот.</span> <span class="verse"><a name="13">13</a>Който презира словото, ще се мъчи, а който се бои от заповедта, ще бъде възнаграден.</span> <span class="verse"><a name="14">14</a>Поучението на мъдрия е извор на живот, за да се избегнат примките на смъртта.</span> <span class="verse"><a name="15">15</a>Здравият разум дава благоволение, а пътят на неверните е постоянен в неверието си.</span> <span class="verse"><a name="16">16</a>Всеки благоразумен човек действа със знание, а безумният показва глупост.</span> <span class="verse"><a name="17">17</a>Безбожният пратеник изпада в беда, а верният посланик е изцеление.</span> <span class="verse"><a name="18">18</a>Бедност и срам ще постигнат онзи, който отхвърля поучение, а който внимава в изобличение, ще бъде почитан.</span> <span class="verse"><a name="19">19</a>Изпълнено желание услажда душата и за безумните е мерзост да се откажат от злото.</span> <span class="verse"><a name="20">20</a>Който ходи с мъдрите, ще бъде мъдър, а другарят на безумните ще стане лош.</span> <span class="verse"><a name="21">21</a>Злото преследва грешните, а на праведните ще се въздаде добро.</span> <span class="verse"><a name="22">22</a>Добрият оставя наследство на синове и внуци, а богатството на грешния се запазва за праведния.</span> <span class="verse"><a name="23">23</a>Много храна има в нивата на бедните, но някои погиват поради липса на справедливост.</span> <span class="verse"><a name="24">24</a>Който щади тоягата си, мрази сина си, а който го обича, го наказва навреме.</span> <span class="verse"><a name="25">25</a>Праведният яде до насищане на душата си, а коремът на безбожните ще бъде празен.</span> </p></div</div></div></body></html>