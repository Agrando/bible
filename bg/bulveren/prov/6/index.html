<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Сине мой, ако си станал поръчител за ближния си, или си дал гаранция за някой чужд,</span> <span class="verse"><a name="2">2</a>впримчил си се с думите на устата си, уловил си се с думите на устата си,</span> <span class="verse"><a name="3">3</a>тогава, сине мой, направи това и се избави, тъй като си паднал в ръката на ближния си — иди, втурни се и настоявай пред ближния си,</span> <span class="verse"><a name="4">4</a>не давай сън на очите си, нито дрямка на клепачите си,</span> <span class="verse"><a name="5">5</a>избави се като сърна от ръката на ловеца и като птица от ръката на птицеловеца.</span> <span class="verse"><a name="6">6</a>Иди при мравката, ленивецо, виж пътищата й и стани мъдър.</span> <span class="verse"><a name="7">7</a>Тя, без да има началник, надзирател или управител,</span> <span class="verse"><a name="8">8</a>приготвя хляба си през лятото, събира храната си в жетва.</span> <span class="verse"><a name="9">9</a>Докога ще лежиш, ленивецо? Кога ще станеш от съня си?</span> <span class="verse"><a name="10">10</a>Малко спане, малко дрямка, малко сгъване на ръце за сън,</span> <span class="verse"><a name="11">11</a>и беднотията ти ще дойде като разбойник и нуждата ти — като въоръжен мъж.</span> <span class="verse"><a name="12">12</a>Негоден човек, нечестив човек е онзи, който ходи с лъжлива уста,</span> <span class="verse"><a name="13">13</a>намига с очите си, дава знаци с краката си, сочи с пръстите си.</span> <span class="verse"><a name="14">14</a>Измами са в сърцето му, крои зло по всяко време, сее раздори,</span> <span class="verse"><a name="15">15</a>затова гибелта му ще дойде внезапно, изведнъж ще се съкруши, и то без изцеление.</span> <span class="verse"><a name="16">16</a>Шест неща мрази ГОСПОД, и дори седем са мерзост за душата Му:</span> <span class="verse"><a name="17">17</a>надменни очи, лъжлив език и ръце, които проливат невинна кръв,</span> <span class="verse"><a name="18">18</a>сърце, което крои зли планове, крака, които бързо тичат към зло,</span> <span class="verse"><a name="19">19</a>лъжесвидетел, който говори лъжа, и такъв, който сее раздори между братя.</span> <span class="verse"><a name="20">20</a>Сине мой, пази заповедта на баща си и не отхвърляй закона на майка си.</span> <span class="verse"><a name="21">21</a>Вържи ги завинаги за сърцето си, увий ги около шията си.</span> <span class="verse"><a name="22">22</a>Когато ходиш, ще те води, когато спиш, ще те пази, когато се събудиш, ще разговаря с теб.</span> <span class="verse"><a name="23">23</a>Защото заповедта е светилник и законът — светлина, и поучителните изобличения са път на живот,</span> <span class="verse"><a name="24">24</a>за да те пазят от злата жена, от ласкателния език на чужденката.</span> <span class="verse"><a name="25">25</a>Не пожелавай красотата й в сърцето си и да не те улови с миглите си,</span> <span class="verse"><a name="26">26</a>защото заради блудна жена човек изпада до парче хляб и жена на друг мъж лови скъпоценната душа.</span> <span class="verse"><a name="27">27</a>Може ли някой да вземе огън в пазвата си и дрехите му да не изгорят?</span> <span class="verse"><a name="28">28</a>Може ли някой да ходи по разпалени въглища и краката му да не обгорят?</span> <span class="verse"><a name="29">29</a>Така е и с онзи, който влиза при жената на ближния си — който се докосне до нея, няма да бъде невинен.</span> <span class="verse"><a name="30">30</a>Крадецът не бива презиран, ако краде, за да насити душата си, когато е гладен,</span> <span class="verse"><a name="31">31</a>но ако бъде уловен, трябва да възстанови седмократно, трябва да даде целия имот на къщата си.</span> <span class="verse"><a name="32">32</a>Онзи, който прелюбодейства с жена, е лишен от ум. Който прави това, погубва собствената си душа.</span> <span class="verse"><a name="33">33</a>Рани и срам ще намери и позорът му няма да се изличи,</span> <span class="verse"><a name="34">34</a>защото ревността събужда яростта на мъжа и той няма да пожали в деня на отмъщението.</span> <span class="verse"><a name="35">35</a>Няма да приеме никакъв откуп и няма да се умилостиви, ако и да умножаваш даровете.</span> </p></div</div></div></body></html>