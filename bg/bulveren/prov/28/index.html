<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 28</strong></div><p><span class="verse"><a name="1">1</a>Безбожните бягат, без да ги гони никой, а праведните са уверени като млад лъв.</span> <span class="verse"><a name="2">2</a>Поради престъпленията на страната началниците й са мнозина, но чрез разумен и знаещ човек правото ще се утвърди.</span> <span class="verse"><a name="3">3</a>Безбожен човек, който потиска слабите, е като пороен дъжд, който не оставя хляб.</span> <span class="verse"><a name="4">4</a>Които изоставят закона, хвалят безбожните, а които пазят закона, се борят с тях.</span> <span class="verse"><a name="5">5</a>Злите хора не разбират правото, а тези, които търсят ГОСПОДА, разбират всичко.</span> <span class="verse"><a name="6">6</a>По-добър е сиромах, който ходи в честността си, отколкото лъжлив, който ходи по два пътя, въпреки че е богат.</span> <span class="verse"><a name="7">7</a>Който пази закона, е благоразумен син, а който е другар на гуляйджиите, засрамва баща си.</span> <span class="verse"><a name="8">8</a>Който увеличава имота си с лихварство и грабителство, го събира за този, който оказва милост на бедните.</span> <span class="verse"><a name="9">9</a>Който отклонява ухото си от слушане на закона, и самата му молитва е мерзост.</span> <span class="verse"><a name="10">10</a>Който заблуждава праведните по лош път, той сам ще падне в ямата си, а невинните ще наследят добро.</span> <span class="verse"><a name="11">11</a>Богатият е мъдър в собствените си очи, но бедният, който има разум, го прозира.</span> <span class="verse"><a name="12">12</a>Когато тържествуват праведните, славата е голяма, но когато се издигнат безбожните, човек се крие.</span> <span class="verse"><a name="13">13</a>Който крие престъпленията си, няма да успее, а който ги признава и оставя, ще намери милост.</span> <span class="verse"><a name="14">14</a>Блажен онзи човек, който винаги се бои, а който закоравява сърцето си, ще падне в бедствие.</span> <span class="verse"><a name="15">15</a>Както ревящ лъв и гладна мечка, така е безбожен владетел над беден народ.</span> <span class="verse"><a name="16">16</a>Владетел без разум е голям потисник, а който мрази грабителството, ще продължи дните си.</span> <span class="verse"><a name="17">17</a>Човек, който е виновен за проливането на човешка кръв, ще бяга до гроб — никой да не го подкрепя.</span> <span class="verse"><a name="18">18</a>Който ходи непорочно, ще се избави, а лъжлив, който ходи в два пътя, ще падне изведнъж.</span> <span class="verse"><a name="19">19</a>Който обработва земята си, ще се насити с хляб, а който следва суетни неща, ще се насити с бедност.</span> <span class="verse"><a name="20">20</a>Верният човек ще изобилства в благословения, а който бърза да забогатее, няма да остане ненаказан.</span> <span class="verse"><a name="21">21</a>Не е добре да се гледа на лице, защото такъв човек ще извърши престъпление за един залък хляб.</span> <span class="verse"><a name="22">22</a>Човек със зло око бърза след богатството, а не знае, че ще го постигне недоимък.</span> <span class="verse"><a name="23">23</a>Който изобличава човек, ще намери после повече благоволение отколкото онзи, който ласкае с език.</span> <span class="verse"><a name="24">24</a>Който краде баща си или майка си и казва: Не е грях! — той е другар на разбойника.</span> <span class="verse"><a name="25">25</a>Човек с надменна душа причинява разпри, но който се уповава на ГОСПОДА, ще бъде богато наситен.</span> <span class="verse"><a name="26">26</a>Който се уповава на своето си сърце, е безумен, а който ходи с мъдрост, ще се спаси.</span> <span class="verse"><a name="27">27</a>Който дава на бедните, няма да бъде в нужда, а който скрива очите си от тях, много ще го кълнат.</span> <span class="verse"><a name="28">28</a>Когато безбожните се издигат, човек се крие, а когато те загиват, праведните се умножават.</span> </p></div</div></div></body></html>