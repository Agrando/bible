<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 11</strong></div><p><span class="verse"><a name="1">1</a>Лъжливи везни са мерзост за ГОСПОДА, а точни грамове имат Неговото благоволение.</span> <span class="verse"><a name="2">2</a>Дойде ли гордост, идва и срам, а мъдростта е със смирените.</span> <span class="verse"><a name="3">3</a>Чистотата на искрените ще ги води, а лъжливостта на неверните ще ги погуби.</span> <span class="verse"><a name="4">4</a>В ден на гняв богатствата не ползват, а правдата избавя от смърт.</span> <span class="verse"><a name="5">5</a>Правдата на непорочния ще изравнява пътя му, а безбожният ще падне чрез безбожието си.</span> <span class="verse"><a name="6">6</a>Правдата на искрените ще ги избави, а неверните ще се хванат в алчността си.</span> <span class="verse"><a name="7">7</a>Когато умира безбожният, загива очакването му и надеждата на грешните загива.</span> <span class="verse"><a name="8">8</a>Праведният се избавя от беда, а безбожният заема неговото място.</span> <span class="verse"><a name="9">9</a>Лицемерът погубва ближния си с устата си, а праведните ще се избавят чрез знание.</span> <span class="verse"><a name="10">10</a>Когато праведните добруват, градът се весели и когато безбожните погиват, има радост.</span> <span class="verse"><a name="11">11</a>Чрез благословението на праведните градът се възвишава, а чрез устата на безбожните се съсипва.</span> <span class="verse"><a name="12">12</a>Който презира ближния си, няма разум, а благоразумният човек мълчи.</span> <span class="verse"><a name="13">13</a>Който ходи наоколо като клюкар, открива тайни, а верният по дух покрива работата.</span> <span class="verse"><a name="14">14</a>Когато няма ръководене, народът пада, а в многото съветници има спасение.</span> <span class="verse"><a name="15">15</a>Който поръчителства за чужд човек, ще пострада, а който мрази поръчителството, е в безопасност.</span> <span class="verse"><a name="16">16</a>Благодатна жена придобива чест, а насилниците придобиват богатства.</span> <span class="verse"><a name="17">17</a>Милостивият човек прави добро на душата си, а жестокият смущава плътта си.</span> <span class="verse"><a name="18">18</a>Злият придобива измамна печалба, но който сее правда, получава трайна награда.</span> <span class="verse"><a name="19">19</a>Както правдата е за живот, така, който следва злото, съдейства за смъртта си.</span> <span class="verse"><a name="20">20</a>Лъжливите по сърце са мерзост за ГОСПОДА, а непорочните в пътя имат Неговото благоволение.</span> <span class="verse"><a name="21">21</a>Ръка с ръка да се съедини, злият няма да остане ненаказан, а потомството на праведните ще се избави.</span> <span class="verse"><a name="22">22</a>Както е златна халка на зурлата на свиня, така е и красива жена без разум.</span> <span class="verse"><a name="23">23</a>Желанието на праведните е само добро, а очакването на нечестивите е гняв.</span> <span class="verse"><a name="24">24</a>Един разпръсва, но изобилства повече, а друг пести без мярка, но пак достига до оскъдност.</span> <span class="verse"><a name="25">25</a>Благотворителната душа ще бъде наситена и който пои, сам ще бъде напоен.</span> <span class="verse"><a name="26">26</a>Който задържа жито, народът ще го проклина, а благословение ще почива на главата на този, който го продава.</span> <span class="verse"><a name="27">27</a>Който усърдно търси доброто, търси благоволение, а който търси злото, то ще дойде върху него.</span> <span class="verse"><a name="28">28</a>Който се уповава на богатствата си, ще падне, а праведните ще процъфтяват като зеленина.</span> <span class="verse"><a name="29">29</a>Който смущава дома си, ще наследи вятър и безумният ще бъде слуга на мъдрия по сърце.</span> <span class="verse"><a name="30">30</a>Плодът на праведния е дърво на живот и който е мъдър, печели души.</span> <span class="verse"><a name="31">31</a>Ето, на праведния се въздава на земята, а колко повече на безбожния и грешния!</span> </p></div</div></div></body></html>