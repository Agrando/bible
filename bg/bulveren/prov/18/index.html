<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Човек, който се отлъчва, търси своето си желание и се противи на всеки здрав разум.</span> <span class="verse"><a name="2">2</a>Безумният не се наслаждава на благоразумието, а само на това — да изявява сърцето си.</span> <span class="verse"><a name="3">3</a>С идването на безбожния идва и презрение и с позора идва и безчестие.</span> <span class="verse"><a name="4">4</a>Думите от устата на човека са дълбоки води, изворът на мъдростта е бликащ поток.</span> <span class="verse"><a name="5">5</a>Не е добре да се показва пристрастие към безбожния, за да се онеправдава праведният в съда.</span> <span class="verse"><a name="6">6</a>Устните на безумния причиняват препирня и устата му предизвиква бой.</span> <span class="verse"><a name="7">7</a>Устата на безумния е гибел за него и устните му са примка на душата му.</span> <span class="verse"><a name="8">8</a>Думите на клюкаря са като сладки залъци и слизат вътре в корема.</span> <span class="verse"><a name="9">9</a>Който е небрежен в работата си, е брат на разсипника.</span> <span class="verse"><a name="10">10</a>Името на ГОСПОДА е здрава кула, праведният прибягва в нея и е в безопасност.</span> <span class="verse"><a name="11">11</a>Имотът на богатия е неговият укрепен град и е като висока стена във въображението му.</span> <span class="verse"><a name="12">12</a>Преди гибелта сърцето на човека се превъзнася, а смирението предхожда славата.</span> <span class="verse"><a name="13">13</a>Да отговаря някой, преди да чуе, е безумие и позор за него.</span> <span class="verse"><a name="14">14</a>Духът на човека ще го подкрепя в немощта му, но кой ще повдигне унилия дух?</span> <span class="verse"><a name="15">15</a>Сърцето на благоразумния придобива разум и ухото на мъдрите търси знание.</span> <span class="verse"><a name="16">16</a>Подаръкът на човека му отваря място и го довежда пред големци.</span> <span class="verse"><a name="17">17</a>Първият, който защищава делото си, изглежда прав, но идва ближният му и го изпитва.</span> <span class="verse"><a name="18">18</a>Жребият прекратява разприте и решава между силните.</span> <span class="verse"><a name="19">19</a>Излъган брат е по-недостъпен от укрепен град и разногласията са като резета на крепост.</span> <span class="verse"><a name="20">20</a>От плодовете на устата на човека ще се насити коремът му, от произведението на устните си ще се насити.</span> <span class="verse"><a name="21">21</a>Смърт и живот има в силата на езика и които го обичат, ще ядат плодовете му.</span> <span class="verse"><a name="22">22</a>Който е намерил добра жена, е намерил добро и е получил благоволение от ГОСПОДА.</span> <span class="verse"><a name="23">23</a>Сиромахът говори с умолявания, а богатият отговаря грубо.</span> <span class="verse"><a name="24">24</a>Човек с много приятели, идва до унищожение, но има приятел, по-близък и от брат.</span> </p></div</div></div></body></html>