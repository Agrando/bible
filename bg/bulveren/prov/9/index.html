<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 9</strong></div><p><span class="verse"><a name="1">1</a>Мъдростта съгради дома си, издяла седемте си стълба,</span> <span class="verse"><a name="2">2</a>закла което имаше за клане, размеси виното си и сложи трапезата си.</span> <span class="verse"><a name="3">3</a>Изпрати слугините си и кани от височините на града:</span> <span class="verse"><a name="4">4</a>Който е прост, нека се отбие тук! И на неразумния казва:</span> <span class="verse"><a name="5">5</a>Елате, яжте от хляба ми и пийте от виното, което размесих.</span> <span class="verse"><a name="6">6</a>Оставете невежеството и живейте, и ходете по пътя на разума.</span> <span class="verse"><a name="7">7</a>Който поучава присмивателя, си докарва позор; и който изобличава безбожния, си лепва петно.</span> <span class="verse"><a name="8">8</a>Не изобличавай присмивателя, за да не те намрази; изобличавай мъдрия, и той ще те обикне.</span> <span class="verse"><a name="9">9</a>Давай съвет на мъдрия и той ще стане още по-мъдър; учй праведния и той ще увеличи знание.</span> <span class="verse"><a name="10">10</a>Страхът от ГОСПОДА е начало на мъдростта и познаването на Светия е разум.</span> <span class="verse"><a name="11">11</a>Защото чрез мен ще се умножат дните ти и ще ти се прибавят години на живот.</span> <span class="verse"><a name="12">12</a>Ако си мъдър, си мъдър за себе си; и ако се присмееш, сам ще си го понесеш.</span> <span class="verse"><a name="13">13</a>Глупостта е като жена бъбрива — глупава и не знае нищо.</span> <span class="verse"><a name="14">14</a>И седи при вратата на къщата си, на стол по височините на града;</span> <span class="verse"><a name="15">15</a>и кани минаващите по пътя, които вървят право в пътеките си:</span> <span class="verse"><a name="16">16</a>Който е прост, нека се отбие тук. А на неразумния казва:</span> <span class="verse"><a name="17">17</a>Крадената вода е сладка и хляб, който се яде тайно, е вкусен.</span> <span class="verse"><a name="18">18</a>Но той не знае, че там са сенките, че поканените й са в дълбините на Шеол.</span> </p></div</div></div></body></html>