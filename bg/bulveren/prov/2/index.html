<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/prov">Proverbs</a> &gt <strong>Chapter 2</strong></div><p><span class="verse"><a name="1">1</a>Сине мой, ако приемеш думите ми и запазиш заповедите ми в себе си,</span> <span class="verse"><a name="2">2</a>така че да е внимателно ухото ти към мъдростта и да приклониш сърцето си към разума,</span> <span class="verse"><a name="3">3</a>да, ако призовеш благоразумието и издигнеш гласа си към разума;</span> <span class="verse"><a name="4">4</a>ако го потърсиш като сребро и го подириш като скрити съкровища,</span> <span class="verse"><a name="5">5</a>тогава ще разбереш страха от ГОСПОДА и ще намериш Божието познание —</span> <span class="verse"><a name="6">6</a>защото ГОСПОД дава мъдрост, от устата Му излизат знание и разум.</span> <span class="verse"><a name="7">7</a>Той запазва истинска мъдрост за честните, щит е за ходещите в непорочност,</span> <span class="verse"><a name="8">8</a>за да закриля пътеките на правдата и да пази пътя на светиите Си.</span> <span class="verse"><a name="9">9</a>Тогава ще разбереш правда и съд, и правота — всеки добър път,</span> <span class="verse"><a name="10">10</a>защото мъдрост ще влезе в сърцето ти и знание ще услажда душата ти,</span> <span class="verse"><a name="11">11</a>разсъдливост ще те пази, благоразумие ще те закриля,</span> <span class="verse"><a name="12">12</a>за да те избави от пътя на злото, от човека, който говори лъжливо,</span> <span class="verse"><a name="13">13</a>от онези, които оставят пътеките на правотата, за да ходят в пътищата на тъмнината,</span> <span class="verse"><a name="14">14</a>които се наслаждават да вършат зло и се радват на лъжливостта на злите,</span> <span class="verse"><a name="15">15</a>чиито пътеки са криви и които са лъжливи в пътищата си;</span> <span class="verse"><a name="16">16</a>за да те избави от чужда жена, от чужденката, която ласкае с думите си,</span> <span class="verse"><a name="17">17</a>която е оставила другаря на младостта си и е забравила завета на своя Бог,</span> <span class="verse"><a name="18">18</a>понеже домът й води надолу към смъртта и пътеките й — към сенките.</span> <span class="verse"><a name="19">19</a>Всички, които влизат при нея, не се връщат и не достигат пътищата на живота.</span> <span class="verse"><a name="20">20</a>За да ходиш ти в пътя на добрите и да пазиш пътеките на праведните,</span> <span class="verse"><a name="21">21</a>защото праведните ще населяват земята и непорочните ще останат в нея,</span> <span class="verse"><a name="22">22</a>а безбожните ще се отсекат от земята и законопрестъпниците ще се изкоренят от нея.</span> </p></div</div></div></body></html>