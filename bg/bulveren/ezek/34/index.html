<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 34</strong></div><p><span class="verse"><a name="1">1</a>И ГОСПОДНОТО слово беше към мен и каза:</span> <span class="verse"><a name="2">2</a>Сине човешки, пророкувай против израилевите пастири, пророкувай и им кажи: Така казва Господ БОГ на пастирите: Горко на израилевите пастири, които пасат себе си! Не трябва ли пастирите да пасат стадото?</span> <span class="verse"><a name="3">3</a>Вие ядете тлъстината, обличате се с вълната и колите угоените, но не пасете стадата.</span> <span class="verse"><a name="4">4</a>Не подкрепихте немощната и не изцелихте болната, и не превързахте ранената, и не върнахте заблудената, и не потърсихте изгубената; а със сила властвахте над тях и с жестокост.</span> <span class="verse"><a name="5">5</a>И те се разпръснаха, защото нямаше пастир, и станаха храна на всичките полски зверове, и се разпръснаха.</span> <span class="verse"><a name="6">6</a>Моите овце се скитат по всички планини и по всеки висок хълм, по цялата земя се разпръснаха овцете Ми и няма кой да ги потърси и да попита за тях.</span> <span class="verse"><a name="7">7</a>Затова, пастири, слушайте ГОСПОДНОТО слово!</span> <span class="verse"><a name="8">8</a>Жив съм Аз, заявява Господ БОГ — понеже стадото Ми стана плячка и овцете Ми станаха храна на всичките полски зверове, защото нямаше пастир и пастирите Ми не потърсиха овцете Ми, и пастирите пасяха себе си, а не пасяха овцете,</span> <span class="verse"><a name="9">9</a>затова, пастири, слушайте ГОСПОДНОТО слово!</span> <span class="verse"><a name="10">10</a>Така казва Господ БОГ: Ето, Аз съм против пастирите и ще изискам овцете Си от ръцете им, и ще направя да престанат да пасат овцете, и пастирите няма вече да пасат себе си, защото ще спася овцете Си от устата им и няма да им бъдат за храна.</span> <span class="verse"><a name="11">11</a>Защото, така казва Господ БОГ: Ето, Аз, Аз ще потърся овцете Си и ще ги издиря!</span> <span class="verse"><a name="12">12</a>Както пастирът издирва стадото си, когато се намира сред разпръснатите си овце, така и Аз ще издиря овцете Си и ще ги спася от всичките места, където бяха разпръснати в облачния и мрачен ден.</span> <span class="verse"><a name="13">13</a>Ще ги изведа от народите и ще ги събера от страните, и ще ги доведа в земята им; и ще ги паса на израилевите планини, в долините и всички населени места в земята им.</span> <span class="verse"><a name="14">14</a>На добро пасбище ще ги паса и кошарата им ще бъде на високите израилеви планини. Там ще се протягат в добра кошара и ще пасат на тлъсто пасбище на израилевите планини.</span> <span class="verse"><a name="15">15</a>Сам Аз ще паса овцете Си и Аз ще ги успокоявам, заявява Господ БОГ.</span> <span class="verse"><a name="16">16</a>Ще потърся изгубената и ще върна заблудената, и ще превържа ранената, и ще подкрепя болната, а тлъстата и силната ще изтребя; с правосъдие ще ги паса.</span> <span class="verse"><a name="17">17</a>А вие, Мое стадо, така казва Господ БОГ: Ето, Аз ще съдя между овца и овца, между овни и козли.</span> <span class="verse"><a name="18">18</a>Малко ли ви е, че изпасвате доброто пасбище, че тъпчете с краката си и останалото от пасбището си; и малко ли ви е, че пиете бистра вода, че и мътите с краката си и останалата?</span> <span class="verse"><a name="19">19</a>А овцете Ми пасат отъпканото от краката ви и пият размътеното от краката ви.</span> <span class="verse"><a name="20">20</a>Затова, така им казва Господ БОГ: Ето, Аз, Аз ще съдя между тлъста овца и мършава овца.</span> <span class="verse"><a name="21">21</a>Понеже блъскате със страна и с рамо и бодете с рогата си всичките немощни, докато ги разпръснете навън,</span> <span class="verse"><a name="22">22</a>затова Аз ще спася овцете Си и няма вече да бъдат плячка; и ще съдя между овца и овца.</span> <span class="verse"><a name="23">23</a>И ще издигна над тях един пастир да ги пасе — слугата Ми Давид. Той ще ги пасе и той ще им бъде пастир.</span> <span class="verse"><a name="24">24</a>Аз, ГОСПОД, ще им бъда Бог и слугата Ми Давид ще бъде княз между тях. Аз, ГОСПОД, изговорих това.</span> <span class="verse"><a name="25">25</a>И ще направя с тях завет на мир и ще махна злите зверове от земята и те ще живеят безопасно в пустинята и ще спят в горите.</span> <span class="verse"><a name="26">26</a>Ще направя тях и околностите на Своя хълм за благословение; и ще изпратя дъжда на времето му — дъжд на благословение ще бъде.</span> <span class="verse"><a name="27">27</a>И полските дървета ще дават плода си и земята ще даде реколтата си. И ще бъдат в безопасност в земята си и ще познаят, че Аз съм ГОСПОД, когато строша оковите на ярема им и ги спася от ръката на онези, които ги поробваха.</span> <span class="verse"><a name="28">28</a>Няма вече да бъдат плячка за народите и земните зверове няма да ги изпояждат, а ще живеят в безопасност и никой няма да ги плаши.</span> <span class="verse"><a name="29">29</a>И ще им издигна прочуто насаждение и те няма вече да гинат от глад в земята и няма вече да носят опозоряване от народите.</span> <span class="verse"><a name="30">30</a>И ще познаят, че Аз, ГОСПОД, техният Бог, съм с тях и че те, израилевият дом, са Мой народ, заявява Господ БОГ.</span> <span class="verse"><a name="31">31</a>И вие сте Мое стадо, вие хора, сте стадо на пасбището Ми и Аз съм ваш Бог, заявява Господ БОГ.</span> </p></div</div></div></body></html>