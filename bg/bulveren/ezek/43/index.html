<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 43</strong></div><p><span class="verse"><a name="1">1</a>И ме заведе при портата, портата, която е обърната на изток.</span> <span class="verse"><a name="2">2</a>И ето, славата на Израилевия Бог идваше от изток; гласът Му беше като глас на големи води и земята сияеше от славата Му.</span> <span class="verse"><a name="3">3</a>И видът на видението, което видях, беше като видението, което видях, когато дойдох да пророкувам за разрушението на града. Виденията бяха като видението, което видях при реката Ховар, и паднах на лицето си.</span> <span class="verse"><a name="4">4</a>И ГОСПОДНАТА слава влезе в дома през пътя на портата, която е обърната на изток.</span> <span class="verse"><a name="5">5</a>И Духът ме вдигна и ме заведе във вътрешния двор; и ето, домът беше изпълнен с ГОСПОДНАТА слава.</span> <span class="verse"><a name="6">6</a>И чух един да ми говори от дома; и един мъж стоеше при мен.</span> <span class="verse"><a name="7">7</a>И ми каза: Сине човешки, това е мястото на престола Ми и мястото на стъпалата на краката Ми, където ще обитавам сред израилевите синове до века. И израилевият дом няма вече да омърси святото Ми Име, нито те, нито царете им, с блудствата си или с труповете на царете си и високите си места,</span> <span class="verse"><a name="8">8</a>както когато поставиха прага си при Моя праг и стълбовете на вратите си при стълбовете на Моите врати и само стената беше между Мен и тях, и омърсиха святото Ми Име с гнусотиите, които вършеха; и Аз ги поядох в гнева Си.</span> <span class="verse"><a name="9">9</a>Сега нека отдалечат от Мен блудствата си и труповете на царете си и Аз ще обитавам сред тях до века.</span> <span class="verse"><a name="10">10</a>Ти, сине човешки, разкажи за този дом на израилевия дом, за да се засрамят заради беззаконията си; и нека измерят строежа му.</span> <span class="verse"><a name="11">11</a>И ако се засрамят за всичко, което са вършили, им покажи очертанията на дома и устройството му, и изходите му, и входовете му, и всичките му очертания, и всичките му наредби, и всичките му очертания, и всичките му закони; и ги напиши пред тях, за да пазят всичките му очертания и всичките му наредби, и да ги изпълнят.</span> <span class="verse"><a name="12">12</a>Ето наредбата за дома: На върха на хълма цялото му пространство околовръст ще бъде пресвято; ето, това е наредбата за дома.</span> <span class="verse"><a name="13">13</a>И ето мерките на олтара в лакти, а лакътят е един лакът и една длан: Основата му е един лакът и ширината — един лакът и поясът му по краищата му наоколо — една педя; това ще бъде основната площ на олтара.</span> <span class="verse"><a name="14">14</a>А от основата му на земята до долния пояс — два лакътя, и ширината — един лакът; и от по-малкия пояс до по-големия пояс — четири лакътя, и ширината — един лакът.</span> <span class="verse"><a name="15">15</a>И жертвеникът — четири лакътя; и от жертвеника нагоре — четири рога.</span> <span class="verse"><a name="16">16</a>И жертвеникът е с дванадесет лакътя дължина при дванадесет лакътя ширина; четвъртит е от четирите си страни.</span> <span class="verse"><a name="17">17</a>И поясът е с четиринадесет лакътя дължина при четиринадесет лакътя ширина от четирите си страни; и около него площадката е половин лакът, и основата й е един лакът наоколо, и стъпалата към нея са обърнати на изток.</span> <span class="verse"><a name="18">18</a>И ми каза: Сине човешки, така казва Господ БОГ: Това са наредбите на олтара, в деня когато бъде направен, за да се принасят върху него всеизгарания и да се ръси върху него кръв.</span> <span class="verse"><a name="19">19</a>И на свещениците, левитите, които са от потомството на Садок, които се приближават при Мен, заявява Господ БОГ, за да Ми служат, да дадеш юнец в жертва за грях.</span> <span class="verse"><a name="20">20</a>И да вземеш от кръвта му и да я сложиш на четирите рога на олтара, на четирите ъгъла на пояса и на площадката наоколо; така да го очистиш и да направиш умилостивение за него.</span> <span class="verse"><a name="21">21</a>И да вземеш юнеца, който е жертва за грях, и да го изгорят на определеното място на дома, извън светилището.</span> <span class="verse"><a name="22">22</a>А на втория ден да принесеш козел без недостатък в жертва за грях; и да се очисти олтарът, както се очисти с юнеца.</span> <span class="verse"><a name="23">23</a>Когато свършиш очистването му, да принесеш юнец от говедата без недостатък и овен от овцете без недостатък.</span> <span class="verse"><a name="24">24</a>Да ги принесеш пред ГОСПОДА и свещениците да хвърлят върху тях сол и да ги принесат във всеизгаряне на ГОСПОДА.</span> <span class="verse"><a name="25">25</a>Седем дни да принасяш всеки ден козел в жертва за грях; да принасят и юнец от говедата, и овен от овцете, които нямат недостатък.</span> <span class="verse"><a name="26">26</a>Седем дни да правят умилостивение за олтара и да го очистват, и да го освещават.</span> <span class="verse"><a name="27">27</a>И когато се свършат дните, на осмия ден и нататък, свещениците да принасят на олтара всеизгарянията ви и примирителните ви жертви; и Аз ще ви приема, заявява Господ БОГ.</span> </p></div</div></div></body></html>