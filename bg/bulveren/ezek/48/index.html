<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 48</strong></div><p><span class="verse"><a name="1">1</a>А ето имената на племената: от северния край, покрай пътя за Етлон, до прохода на Емат и Асаренан, границата на Дамаск, на север край Емат, източната и западната страна да бъдат на Дан, един дял.</span> <span class="verse"><a name="2">2</a>И до границата на Дан, от източната страна до западната страна — на Асир един дял.</span> <span class="verse"><a name="3">3</a>И до границата на Асир, от източната страна до западната страна — на Нефталим един дял.</span> <span class="verse"><a name="4">4</a>И до границата на Нефталим, от източната страна до западната страна — на Манасия един дял.</span> <span class="verse"><a name="5">5</a>И до границата на Манасия, от източната страна до западната страна — на Ефрем един дял.</span> <span class="verse"><a name="6">6</a>И до границата на Ефрем, от източната страна до западната страна — на Рувим един дял.</span> <span class="verse"><a name="7">7</a>И до границата на Рувим, от източната страна до западната страна — на Юда един дял.</span> <span class="verse"><a name="8">8</a>И до границата на Юда, от източната страна до западната страна, да бъде възвишаемият принос, който ще посветите, двадесет и пет хиляди лакътя на ширина, а на дължина — колкото един от другите дялове от източната страна до западната страна; и светилището да бъде сред него.</span> <span class="verse"><a name="9">9</a>Възвишаемият принос, който ще посветите на ГОСПОДА, да бъде двадесет и пет хиляди лакътя на дължина, а на ширина — десет хиляди.</span> <span class="verse"><a name="10">10</a>И за тях, за свещениците, да бъде светият възвишаем принос към север, двадесет и пет хиляди лакътя, и към запад — с ширина десет хиляди, и към изток — с ширина десет хиляди, а към юг — с дължина двадесет и пет хиляди; и светилището на ГОСПОДА да бъде сред него.</span> <span class="verse"><a name="11">11</a>Това да бъде за осветените от синовете на Садок, които пазиха заповяданото Ми и не се отклониха, когато израилевите синове се отклониха, както се отклониха левитите.</span> <span class="verse"><a name="12">12</a>И за тях ще бъде един възвишаем принос от възвишаемия принос на земята, пресвят, до границата на левитите.</span> <span class="verse"><a name="13">13</a>А левитите да имат успоредно на границата на свещениците двадесет и пет хиляди лакътя дължина и десет хиляди ширина; цялата дължина да бъде двадесет и пет хиляди и ширината — десет хиляди.</span> <span class="verse"><a name="14">14</a>И нито да продават, нито да разменят от него, и най-доброто от земята да не преминава на други, защото този дял е свят на ГОСПОДА.</span> <span class="verse"><a name="15">15</a>А петте хиляди лакътя, които остават в ширината срещу двадесет и петте хиляди, ще са за обща употреба, за града, за живеене и за землища; и градът да бъде сред него.</span> <span class="verse"><a name="16">16</a>И ето мерките му: северната страна — четири хиляди и петстотин лакътя и южната страна — четири хиляди и петстотин, и източната страна — четири хиляди и петстотин, и западната страна — четири хиляди и петстотин.</span> <span class="verse"><a name="17">17</a>И землищата на града да бъдат: на север — двеста и петдесет лакътя и на юг — двеста и петдесет, и на изток — двеста и петдесет, и на запад — двеста и петдесет.</span> <span class="verse"><a name="18">18</a>А остатъкът от дължината, успоредно на светия възвишаем принос, десет хиляди лакътя на изток и десет хиляди на запад, успоредно на светия възвишаем принос — реколтата му ще бъде за храна на работещите в града.</span> <span class="verse"><a name="19">19</a>Онези от всичките израилеви племена, които работят в града, да го обработват.</span> <span class="verse"><a name="20">20</a>Целият възвишаем принос да е двадесет и пет хиляди на двадесет и пет хиляди лакътя; четвъртит да отделите светия възвишаем принос с притежанието на града.</span> <span class="verse"><a name="21">21</a>И остатъкът да бъде за княза, от тази от онази страна на светия възвишаем принос и на притежанието на града, пред двадесет и петте хиляди лакътя на възвишаемия принос до източната граница, и на запад пред двадесет и петте хиляди към западната граница, успоредно на дяловете; това да бъде за княза. И светият възвишаем принос и светилището на дома да бъде сред него.</span> <span class="verse"><a name="22">22</a>И от притежанието на левитите и от притежанието на града, които са сред дела на княза, между границата на Юда и границата на Вениамин — това ще бъде на княза.</span> <span class="verse"><a name="23">23</a>И останалите племена: от източната страна до западната страна — на Вениамин един дял.</span> <span class="verse"><a name="24">24</a>И до границата на Вениамин, от източната страна до западната страна — на Симеон един дял.</span> <span class="verse"><a name="25">25</a>И до границата на Симеон, от източната страна до западната страна — на Исахар един дял.</span> <span class="verse"><a name="26">26</a>И до границата на Исахар, от източната страна до западната страна — на Завулон един дял.</span> <span class="verse"><a name="27">27</a>И до границата на Завулон, от източната страна до западната страна — на Гад един дял.</span> <span class="verse"><a name="28">28</a>И до границата на Гад, на южната страна към юг, границата да бъде от Тамар до водата на Мерива-Кадис и през египетския поток до голямото море.</span> <span class="verse"><a name="29">29</a>Тази е земята, която ще разделите с жребий на израилевите племена в наследство, и тези са дяловете им, заявява Господ БОГ.</span> <span class="verse"><a name="30">30</a>А това са изходите на града: на северната страна четири хиляди и петстотин мерки;</span> <span class="verse"><a name="31">31</a>и портите на града по имената на израилевите племена, три порти на север: Рувимова порта — една, Юдова порта — една и Левиева порта — една;</span> <span class="verse"><a name="32">32</a>и на източната страна четири хиляди и петстотин мерки и три порти: Йосифова порта — една, Вениаминова порта — една и Данова порта — една;</span> <span class="verse"><a name="33">33</a>и на южната страна четири хиляди и петстотин мерки и три порти: Симеонова порта — една, Исахарова порта — една и Завулонова порта — една;</span> <span class="verse"><a name="34">34</a>и на западната страна четири хиляди и петстотин мерки и портите им, три: Гадова порта — една, Асирова порта — една и Нефталимова порта — една.</span> <span class="verse"><a name="35">35</a>Обиколката е осемнадесет хиляди. И оттогава името на града ще бъде: ГОСПОД е там.</span> </p></div</div></div></body></html>