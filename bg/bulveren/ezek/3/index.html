<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 3</strong></div><p><span class="verse"><a name="1">1</a>И ми каза: Сине човешки, изяж това, което намериш. Изяж този свитък и иди, говори на израилевия дом!</span> <span class="verse"><a name="2">2</a>И аз отворих устата си и Той ми даде да изям този свитък.</span> <span class="verse"><a name="3">3</a>И ми каза: Сине човешки, нахрани корема си и напълни вътрешността си с този свитък, който ти давам. И аз го изядох и беше в устата ми сладък като мед.</span> <span class="verse"><a name="4">4</a>И ми каза: Сине човешки, иди, влез в израилевия дом, и им говори с Моите думи.</span> <span class="verse"><a name="5">5</a>Защото не си изпратен при народ с неразбираем говор и тежък език, а при израилевия дом;</span> <span class="verse"><a name="6">6</a>не при много народи с неразбираем говор и тежък език, чиито думи не разбираш. Не те ли изпратих при тези, които могат да чуят?</span> <span class="verse"><a name="7">7</a>Но израилевият дом няма да пожелае да те послуша, защото не желаят да послушат Мен; защото целият израилев дом е с кораво чело и безсрамно сърце.</span> <span class="verse"><a name="8">8</a>Ето, направих лицето ти кораво против техните лица и челото ти — кораво против техните чела.</span> <span class="verse"><a name="9">9</a>Като диамант, по-кораво от кремък направих челото ти; не се бой от тях и не се плаши от тях, защото са бунтовен дом.</span> <span class="verse"><a name="10">10</a>И ми каза: Сине човешки, приеми в сърцето си и послушай с ушите си всичките думи, които ще ти говоря.</span> <span class="verse"><a name="11">11</a>И иди, влез при пленниците, при синовете на народа си и им говори, и им кажи: Така говори Господ БОГ! — дали ще послушат, или няма.</span> <span class="verse"><a name="12">12</a>И Духът ме повдигна и чух зад себе си голям гръмовен глас: Благословена ГОСПОДНАТА слава от мястото й!</span> <span class="verse"><a name="13">13</a>И чух шума на крилете на живите същества, които се допираха едно до друго, и шума на колелата до тях, голям гръмовен глас.</span> <span class="verse"><a name="14">14</a>И Духът ме повдигна и ме отнесе, и аз отидох огорчен в жарта на духа си; и ръката на ГОСПОДА беше силна върху мен.</span> <span class="verse"><a name="15">15</a>И дойдох в Тел-Авив при пленниците, които живееха при реката Ховар, и останах, където те живееха. И седях там седем дни и предизвиквах смайване между тях.</span> <span class="verse"><a name="16">16</a>И след седемте дни ГОСПОДНОТО слово беше към мен и каза:</span> <span class="verse"><a name="17">17</a>Сине човешки, поставих те страж на израилевия дом. И като чуеш словото от устата Ми, да ги предупредиш от Моя страна!</span> <span class="verse"><a name="18">18</a>Когато кажа на безбожния: Непременно ще умреш! — а ти не го предупредиш и не говориш, за да предупредиш безбожния за безбожния му път и да запазиш живота му, онзи безбожник ще умре в беззаконието си, но от твоята ръка ще изискам кръвта му.</span> <span class="verse"><a name="19">19</a>А ако предупредиш безбожния, но той не се върне от безбожието си и от безбожния си път, той ще умре в беззаконието си, а ти си избавил душата си.</span> <span class="verse"><a name="20">20</a>И ако се върне праведникът от правдата си и извърши беззаконие, и Аз поставя препънка пред него, той ще умре. Понеже не си го предупредил, той ще умре в греха си и правдата, която е вършил, няма да се помни, но от твоята ръка ще изискам кръвта му.</span> <span class="verse"><a name="21">21</a>Но ако ти предупредиш праведника, за да не греши праведникът, и той не съгреши, непременно ще живее, защото е приел предупреждение, а ти си избавил душата си.</span> <span class="verse"><a name="22">22</a>И ръката на ГОСПОДА беше там върху мен и Той ми каза: Стани, излез в равнината и там ще ти говоря.</span> <span class="verse"><a name="23">23</a>И станах и излязох в равнината, и ето, ГОСПОДНАТА слава стоеше там като славата, която видях при реката Ховар; и паднах на лицето си.</span> <span class="verse"><a name="24">24</a>И Духът влезе в мен и ме постави на краката ми, и ми говори, и каза: Иди, затвори се в къщата си.</span> <span class="verse"><a name="25">25</a>И ти, сине човешки, ето, ще ти сложат връзки и ще те вържат с тях, и няма да излизаш сред тях.</span> <span class="verse"><a name="26">26</a>И ще залепя езика ти за небцето ти и ще онемееш, и няма да им бъдеш изобличител, защото са бунтовен дом.</span> <span class="verse"><a name="27">27</a>Но когато ти говоря, ще отворя устата ти и ти им кажи: Така казва Господ БОГ: Който слуша, нека слуша, а който не слуша, нека не слуша — защото са бунтовен дом.</span> </p></div</div></div></body></html>