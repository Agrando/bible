<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 30</strong></div><p><span class="verse"><a name="1">1</a>И ГОСПОДНОТО слово беше към мен и каза:</span> <span class="verse"><a name="2">2</a>Сине човешки, пророкувай и кажи: Така казва Господ БОГ: Ридайте: Горко за деня!</span> <span class="verse"><a name="3">3</a>Защото е близо денят; да, близо е Денят на ГОСПОДА, ден облачен — той ще бъде времето на езичниците.</span> <span class="verse"><a name="4">4</a>И ще дойде меч върху Египет и голям страх ще има в Етиопия, когато убитите паднат в Египет, и когато вземат богатството му и сринат основите му.</span> <span class="verse"><a name="5">5</a>Етиопци и ливийци, и лидийци и цялото разноплеменно множество, и Хув, и синовете на земята на завета заедно с тях ще паднат от меч.</span> <span class="verse"><a name="6">6</a>Така казва ГОСПОД: Ще паднат и онези, които подпират Египет, и гордостта на силата му ще се сниши; от Мигдол до Сиина ще паднат в него от меч, заявява Господ БОГ.</span> <span class="verse"><a name="7">7</a>И те ще бъдат опустошени сред опустошените земи и градовете му ще бъдат сред запустелите градове.</span> <span class="verse"><a name="8">8</a>И ще познаят, че Аз съм ГОСПОД, когато сложа огън в Египет и всички негови помощници бъдат разбити.</span> <span class="verse"><a name="9">9</a>В онзи ден ще излязат отпред Мен пратеници с кораби, за да уплашат безгрижната Етиопия; и голям страх ще бъде сред тях в деня на Египет, защото, ето, идва.</span> <span class="verse"><a name="10">10</a>Така казва Господ БОГ: Аз ще сложа край на множеството на Египет чрез ръката на вавилонския цар Навуходоносор.</span> <span class="verse"><a name="11">11</a>Той и народът му с него, страшните между народите, ще бъдат доведени, за да разорят земята. И те ще изтеглят мечовете си против Египет и ще напълнят земята с убити.</span> <span class="verse"><a name="12">12</a>А Аз ще пресуша реките и ще продам земята в ръцете на зли хора, и ще опустоша земята и всичко, което я изпълва, чрез ръката на чужденци; Аз, ГОСПОД, изговорих това.</span> <span class="verse"><a name="13">13</a>Така казва Господ БОГ: Ще погубя и кумирите и ще махна от Мемфис идолите, и вече няма да има княз от египетската земя, и ще докарам страх в египетската земя.</span> <span class="verse"><a name="14">14</a>И ще опустоша Патрос, ще сложа огън в Танис и ще извърша присъди в Но.</span> <span class="verse"><a name="15">15</a>И ще излея яростта Си върху египетската крепост Син, и ще изтребя множеството на Но.</span> <span class="verse"><a name="16">16</a>И ще сложа огън в Египет, Син ще трепери от страх, Но ще бъде разбит, а Мемфис ще бъде нападнат от противници денем.</span> <span class="verse"><a name="17">17</a>Младежите на Илиопол и Пивесет ще паднат от меч, а останалите ще отидат в плен.</span> <span class="verse"><a name="18">18</a>И в Тафнес денят ще помръкне, когато строша там яремите на Египет; и гордостта на силата му ще престане в него, а него ще покрие облак и дъщерите му ще отидат в плен.</span> <span class="verse"><a name="19">19</a>Така ще извърша присъди над Египет и ще познаят, че Аз съм ГОСПОД.</span> <span class="verse"><a name="20">20</a>А в единадесетата година, в първия месец, на седмия ден от месеца, ГОСПОДНОТО слово беше към мен и каза:</span> <span class="verse"><a name="21">21</a>Сине човешки, строших мишцата на фараона, египетския цар; и ето, тя не е била превързана, за да му се даде изцеление, за да я обвият с превръзки, да я превържат, за да се укрепи да държи меч.</span> <span class="verse"><a name="22">22</a>Затова, така казва Господ БОГ: Ето, Аз съм против фараона, египетския цар, и ще строша двете му мишци, здравата и строшената; и ще направя меча да падне от ръката му.</span> <span class="verse"><a name="23">23</a>И ще разпръсна египтяните между народите и ще ги разсея по земите.</span> <span class="verse"><a name="24">24</a>Но ще укрепя мишците на вавилонския цар и ще сложа Своя меч в ръката му; и ще строша мишците на фараона, и той ще стене пред него, както стене смъртно ранен.</span> <span class="verse"><a name="25">25</a>И ще укрепя мишците на вавилонския цар, а мишците на фараона ще отпаднат; и ще познаят, че Аз съм ГОСПОД, когато сложа Своя меч в ръката на вавилонския цар, и той я простре върху египетската земя.</span> <span class="verse"><a name="26">26</a>И ще разпръсна египтяните между народите и ще ги разсея по земите; и ще познаят, че Аз съм ГОСПОД.</span> </p></div</div></div></body></html>