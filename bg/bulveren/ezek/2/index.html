<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 2</strong></div><p><span class="verse"><a name="1">1</a>И ми каза: Сине човешки, застани на краката си и ще ти говоря.</span> <span class="verse"><a name="2">2</a>И Духът влезе в мен, когато ми говореше, и ме постави на краката ми; и чух Онзи, който ми говореше.</span> <span class="verse"><a name="3">3</a>И ми каза: Сине човешки, Аз те изпращам при израилевите синове, при бунтовни народи, които се разбунтуваха против Мен; те и бащите им станаха престъпници против Мен и до ден днешен.</span> <span class="verse"><a name="4">4</a>Тези синове са с безсрамно лице и кораво сърце; при тях те изпращам и ти им кажи: Така казва Господ БОГ!</span> <span class="verse"><a name="5">5</a>И дали ще послушат, или няма — защото са бунтовен дом — пак ще познаят, че е имало пророк сред тях.</span> <span class="verse"><a name="6">6</a>И ти, сине човешки, не се страхувай от тях и не се страхувай от думите им, защото коприва и тръни има при теб и живееш между скорпиони. Не се страхувай от думите им и не се плаши от тях, защото те са бунтовен дом.</span> <span class="verse"><a name="7">7</a>И им говори думите Ми — дали ще послушат, или няма — защото са бунтовници.</span> <span class="verse"><a name="8">8</a>А ти, сине човешки, слушай това, което ти говоря; не бъди и ти бунтовник като този бунтовен дом. Отвори устата си и изяж това, което ти давам.</span> <span class="verse"><a name="9">9</a>И видях, и ето, ръка протегната към мен, и ето, в нея имаше писмен свитък.</span> <span class="verse"><a name="10">10</a>И Той го разви пред мен и той беше изписан отпред и отзад, и на него бяха написани плачове и ридание, и горко.</span> </p></div</div></div></body></html>