<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 23</strong></div><p><span class="verse"><a name="1">1</a>И ГОСПОДНОТО слово беше към мен и каза:</span> <span class="verse"><a name="2">2</a>Сине човешки, имаше две жени, дъщери на една майка.</span> <span class="verse"><a name="3">3</a>И те блудстваха в Египет в младостта си; там бяха стискани гърдите им и там бяха опипвани девствените им гърди.</span> <span class="verse"><a name="4">4</a>Имената им бяха Оола на по-голямата, и Оолива на сестра й. И те станаха Мои и родиха синове и дъщери. А колкото за имената им, Самария е Оола, а Ерусалим е Оолива.</span> <span class="verse"><a name="5">5</a>Но Оола блудства, когато беше при Мен, и се разпали по любовниците си, по асирийците, съседите,</span> <span class="verse"><a name="6">6</a>облечени в синьо, управители и началници, всички привлекателни младежи, конници, яздещи коне.</span> <span class="verse"><a name="7">7</a>И тя насочи блудствата си към тях, към всички най-отбрани от синовете на Асур. И с всички, по които се разпалваше, с всички техни идоли се оскверни.</span> <span class="verse"><a name="8">8</a>И тя не остави блудствата си, научени от Египет — защото лежаха с нея в младостта й, опипваха девствените й гърди и изливаха върху нея блудството си.</span> <span class="verse"><a name="9">9</a>Затова я предадох в ръцете на любовниците й, в ръцете на синовете на Асур, по които се разпалваше.</span> <span class="verse"><a name="10">10</a>Те откриха голотата й, взеха синовете й и дъщерите й, а нея убиха с меч. И й излезе име между жените, когато извършиха съд над нея.</span> <span class="verse"><a name="11">11</a>И сестра й Оолива видя това и се разврати в страстта си повече от нея, и в блудствата си надмина блудствата на сестра си.</span> <span class="verse"><a name="12">12</a>Разпали се по синовете на Асур, управители и началници, съседите си, разкошно облечени, конници, яздещи коне, всички привлекателни младежи.</span> <span class="verse"><a name="13">13</a>И видях, че тя се оскверни; в един път тръгнаха и двете.</span> <span class="verse"><a name="14">14</a>Но тя добави още на блудствата си, защото видя мъже изобразени на стената, образи на халдейци, изобразени с червена боя,</span> <span class="verse"><a name="15">15</a>опасани с пояси около кръста си, носещи големи тюрбани на главите си, всички с вид на военачалници, приличащи на синовете на Вавилон от халдейската земя, родината им;</span> <span class="verse"><a name="16">16</a>и щом ги видяха очите й, тя се разпали по тях и изпрати посланици при тях в Халдея.</span> <span class="verse"><a name="17">17</a>И синовете на Вавилон дойдоха при нея в любовното легло и я оскверниха с блудството си и тя се оскверни с тях, и душата й се отвърна от тях.</span> <span class="verse"><a name="18">18</a>И тя откриваше блудствата си и откриваше голотата си, и душата Ми се отвърна от нея, както се беше отвърнала душата Ми от сестра й.</span> <span class="verse"><a name="19">19</a>И тя умножи блудствата си, като си спомняше дните на младостта си, когато блудстваше в египетската земя.</span> <span class="verse"><a name="20">20</a>И се разпали по своите любовници, чиято плът е като плът на магарета, и семеизливането им — като семеизливане на коне.</span> <span class="verse"><a name="21">21</a>И ти си спомни позора на младостта си, когато пазвата ти се опипваше от Египет заради младите ти гърди.</span> <span class="verse"><a name="22">22</a>Затова, Оолива, така казва Господ БОГ: Ето, Аз ще надигна против теб любовниците ти, от които се е отвратила душата ти, и ще ги докарам против теб отвсякъде:</span> <span class="verse"><a name="23">23</a>синовете на Вавилон и всички халдейци, Фекод и Сое, и Кое, и с тях всички синове на Асур, привлекателни младежи, всички управители и началници, военачалници и именити, всички яздещи коне.</span> <span class="verse"><a name="24">24</a>И ще дойдат срещу теб с оръжия и колесници, и коли, и с множество народи, и ще насочат срещу теб отвред щит и щитче, и шлем. И Аз ще им предам съда и те ще те съдят според своите присъди.</span> <span class="verse"><a name="25">25</a>И ще насоча против теб ревността Си и те ще постъпят с теб с ярост, ще отрежат носа ти и ушите ти, а остатъкът ти ще падне от меч; те ще вземат синовете ти и дъщерите ти, а остатъкът ти ще бъде пояден от огън.</span> <span class="verse"><a name="26">26</a>И ще ти съблекат дрехите ти и ще вземат великолепните ти накити.</span> <span class="verse"><a name="27">27</a>И ще прекратя позора ти и блудството ти от египетската земя. И ти няма повече да повдигнеш очи към тях и няма повече да си спомниш за Египет.</span> <span class="verse"><a name="28">28</a>Защото така казва Господ БОГ: Ето Аз те предавам в ръката на онези, които мразиш; в ръката на онези, от които се е отвърнала душата ти.</span> <span class="verse"><a name="29">29</a>И те ще постъпят с теб с омраза и ще отнемат всичките ти придобивки, и ще те изоставят гола и непокрита. И голотата на блудствата ти ще се открие, и позорът ти, и блудствата ти.</span> <span class="verse"><a name="30">30</a>Това ще ти се направи, понеже си блудствала след езичниците, и понеже си се осквернила с идолите им.</span> <span class="verse"><a name="31">31</a>В пътя на сестра си си ходила и нейната чаша ще дам в ръката ти.</span> <span class="verse"><a name="32">32</a>Така казва Господ БОГ: Чашата на сестра си ще изпиеш, дълбоката и широката чаша; ще бъдеш за смях и подигравка — тя събира много.</span> <span class="verse"><a name="33">33</a>Ще се изпълниш с пиянство и скръб; чаша на смайване и опустошение е чашата на сестра ти Самария.</span> <span class="verse"><a name="34">34</a>Ще я изпиеш и изцедиш и ще гризеш парчетата й, и ще разкъсаш гърдите си, защото Аз изговорих това, заявява Господ БОГ.</span> <span class="verse"><a name="35">35</a>Затова, така казва Господ БОГ: Понеже Ме забрави и Ме отхвърли зад гърба си, затова и ти ще понесеш позора си и блудствата си.</span> <span class="verse"><a name="36">36</a>И ГОСПОД ми каза: Сине човешки, ще съдиш ли Оола и Оолива? Тогава изяви им мерзостите им —</span> <span class="verse"><a name="37">37</a>че прелюбодействаха и има кръв в ръцете им, и с идолите си прелюбодействаха, и децата си, които ми родиха, преведоха за тях през огън, за да бъдат изядени.</span> <span class="verse"><a name="38">38</a>Още и това Ми направиха — в същия ден омърсиха светилището Ми и оскверниха съботите Ми;</span> <span class="verse"><a name="39">39</a>защото когато бяха заклали децата си на идолите си, дойдоха в същия ден в светилището Ми да го осквернят. И ето, така правиха сред Моя дом!</span> <span class="verse"><a name="40">40</a>И дори изпратиха за мъже, които да дойдат от далеч, до които се изпрати пратеник; и ето, дойдоха. И за тях ти се изкъпа, боядиса очите си и се украси с накити,</span> <span class="verse"><a name="41">41</a>и седна на великолепна постелка, с трапеза приготвена пред нея, и на нея сложи Моя тамян и Моето масло.</span> <span class="verse"><a name="42">42</a>И в нея се чуваше глас на безгрижно множество и заедно с мъжете от простолюдието довеждаха пияници от пустинята; и слагаха гривни на ръцете на тези две жени и великолепни венци на главите им.</span> <span class="verse"><a name="43">43</a>И казах за изхабената в прелюбодейства: Сега ли ще блудстват с нея, дори с нея!</span> <span class="verse"><a name="44">44</a>И влизаха при нея, както се влиза при блудница; така влизаха при Оола и при Оолива, развратните жени.</span> <span class="verse"><a name="45">45</a>Затова справедливи мъже ще ги съдят, както се съдят прелюбодейките и проливащите кръв, защото те са прелюбодейки и кръв има в ръцете им.</span> <span class="verse"><a name="46">46</a>Защото така казва Господ БОГ: Ще доведа срещу тях множество и ще ги предам на преследване и разграбване.</span> <span class="verse"><a name="47">47</a>И събранието ще ги убие с камъни и ще ги посече с мечовете си, ще избият синовете им и дъщерите им и ще изгорят къщите им с огън.</span> <span class="verse"><a name="48">48</a>Така ще прекратя позора от земята, за да се поучат всичките жени и да не вършат като вашия разврат.</span> <span class="verse"><a name="49">49</a>И ще въздадат върху вас позора ви и ще носите греховете на идолите си. И ще познаете, че Аз съм Господ БОГ.</span> </p></div</div></div></body></html>