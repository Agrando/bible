<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 11</strong></div><p><span class="verse"><a name="1">1</a>И Духът ме вдигна и ме отнесе на източната порта на ГОСПОДНИЯ дом, която е обърната на изток. И ето, във входа на портата — двадесет и петима мъже, и видях сред тях Яазания, сина на Азур, и Фелатия, сина на Ваная, първенци на народа.</span> <span class="verse"><a name="2">2</a>И ми каза: Сине човешки, тези са мъжете, които измислят неправда, и които замислят зли планове в този град.</span> <span class="verse"><a name="3">3</a>И казват: Не е време да строим къщи; този град е котел, а ние — месо.</span> <span class="verse"><a name="4">4</a>Затова пророкувай против тях, пророкувай, сине човешки!</span> <span class="verse"><a name="5">5</a>И ГОСПОДНИЯТ Дух връхлетя върху мен и ми каза: Говори: Така казва ГОСПОД: Така казахте, доме израилев, и това, което се надига в духа ви, Аз го зная.</span> <span class="verse"><a name="6">6</a>Умножихте убитите си в този град и напълнихте улиците му с убити.</span> <span class="verse"><a name="7">7</a>Затова, така казва Господ БОГ: Убитите от вас, които постлахте сред него, те са месо, а този град е котел; но вие ще бъдете извадени отсред него.</span> <span class="verse"><a name="8">8</a>От меч се бояхте, и меч ще докарам върху вас, заявява Господ БОГ.</span> <span class="verse"><a name="9">9</a>Ще ви извадя отсред града и ще ви предам в ръката на чужденци, и ще извърша съд над вас.</span> <span class="verse"><a name="10">10</a>От меч ще паднете; на границата на Израил ще ви съдя и ще познаете, че Аз съм ГОСПОД.</span> <span class="verse"><a name="11">11</a>Този град няма да ви бъде котел, а вие да бъдете месо сред него; на границата на Израил ще ви съдя.</span> <span class="verse"><a name="12">12</a>И ще познаете, че Аз съм ГОСПОД, в чиито наредби не ходихте, и чиито правила не изпълнявахте, а изпълнявахте правилата на народите около вас.</span> <span class="verse"><a name="13">13</a>А когато пророкувах, Фелатия, синът на Ваная, умря. И аз паднах на лицето си и извиках със силен глас и казах: О, Господи БОЖЕ! Ще довършиш ли остатъка на Израил?</span> <span class="verse"><a name="14">14</a>И ГОСПОДНОТО слово беше към мен и каза:</span> <span class="verse"><a name="15">15</a>Сине човешки, братята ти, твоите братя, роднините ти и целият израилев дом, те всички са, на които ерусалимските жители казаха: Отдалечете се от ГОСПОДА, на нас се даде земята за владение!</span> <span class="verse"><a name="16">16</a>Затова кажи: Така казва Господ БОГ: Въпреки че ги отдалечих между народите и въпреки че ги разпръснах по разни страни, пак им бях светилище за малко в страните, където са отишли.</span> <span class="verse"><a name="17">17</a>Затова кажи: Така казва Господ БОГ: И ще ви събера от народите, и ще ви прибера от страните, където сте разпръснати, и ще ви дам израилевата земя.</span> <span class="verse"><a name="18">18</a>И ще дойдат там и ще махнат от нея всичките й мерзости и всичките й гнусотии.</span> <span class="verse"><a name="19">19</a>И ще им дам едно сърце и ще вложа вътре във вас нов дух. И ще отнема каменното сърце от плътта им и ще им дам сърце от плът,</span> <span class="verse"><a name="20">20</a>за да ходят в наредбите Ми и да пазят правилата Ми, и да ги вършат. И те ще Ми бъдат народ и Аз ще им бъда Бог.</span> <span class="verse"><a name="21">21</a>А на тези, чието сърце ходи според желанията на мерзостите им и гнусотиите им, ще въздам пътя им върху главите им, заявява Господ БОГ.</span> <span class="verse"><a name="22">22</a>И херувимите вдигнаха крилете си и колелата се издигнаха заедно с тях, и славата на Израилевия Бог беше отгоре върху тях.</span> <span class="verse"><a name="23">23</a>И ГОСПОДНАТА слава се издигна отсред града и застана на хълма, който е на изток от града.</span> <span class="verse"><a name="24">24</a>И Духът ме вдигна и ме отнесе във видение чрез Божия Дух в Халдея, при пленниците. И видението, което бях видял, си отиде от мен.</span> <span class="verse"><a name="25">25</a>И говорих на пленниците всичките думи, които ГОСПОД ми беше показал.</span> </p></div</div></div></body></html>