<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 1</strong></div><p><span class="verse"><a name="1">1</a>В тринадесетата година, в четвъртия месец, на петия ден от месеца, когато бях сред пленниците при рЕката Ховар, се отвориха небасета и видях Божии видения.</span> <span class="verse"><a name="2">2</a>На петия ден от месеца, а годината беше петата от пленяването на цар Йоахин,</span> <span class="verse"><a name="3">3</a>ГОСПОДНОТО слово беше изрично към свещеника Езекиил, сина на Вузи, в халдейската земя, при рЕката Ховар; и там ръката на ГОСПОДА беше върху него.</span> <span class="verse"><a name="4">4</a>И видях, и ето, бурен вятър идваше от север, голям облак и бляскащ пробягващ огън, а около него — сияние; а от средата му имаше нещо, което изглеждаше като блестящ метал, от средата на огъня.</span> <span class="verse"><a name="5">5</a>И отсред него — подобие на четири живи същества; и това беше видът им — те бяха подобни на човек.</span> <span class="verse"><a name="6">6</a>И всяко имаше четири лица и всяко от тях имаше четири криле.</span> <span class="verse"><a name="7">7</a>Краката им бяха прави крака и стъпалото на краката им беше като стъпалото на крак на теле. И искряха, както изглежда полиран бронз.</span> <span class="verse"><a name="8">8</a>И имаха човешки ръце под крилете си на четирите си страни; и четирите имаха лицата си и крилете си.</span> <span class="verse"><a name="9">9</a>Крилете им бяха съединени едно с друго; не се обръщаха като вървяха, всяко вървеше право пред себе си.</span> <span class="verse"><a name="10">10</a>А видът на лицата им беше като човешко лице; и четирите имаха лице на лъв отдясно; и четирите имаха лице на вол отляво; и четирите имаха лице на орел.</span> <span class="verse"><a name="11">11</a>И лицата им и крилете им бяха прострени нагоре; всяко имаше две криле, свързани едно с друго, и две, които покриваха телата им.</span> <span class="verse"><a name="12">12</a>И вървяха всяко право пред себе си; накъдето искаше да отиде Духът, там вървяха; не се обръщаха, като вървяха.</span> <span class="verse"><a name="13">13</a>И сред живите същества имаше нещо на вид като запалени огнени въглени, като вида на факли, нещо, което се стрелкаше между живите същества; огънят блестеше и светкавица излизаше от огъня.</span> <span class="verse"><a name="14">14</a>И живите същества тичаха и се връщаха, така че изглеждаха като светкавици.</span> <span class="verse"><a name="15">15</a>А гледах живите същества и ето, имаше по едно колело на земята при живите същества, за четирите им лица.</span> <span class="verse"><a name="16">16</a>Видът на колелата и направата им изглеждаше като хрисолит; и четирите имаха един и същ вид, а видът им и направата им бяха като на колело в колело.</span> <span class="verse"><a name="17">17</a>Когато вървяха, вървяха към четирите си страни, не се обръщаха, когато вървяха.</span> <span class="verse"><a name="18">18</a>А венците на колелата им бяха високи и страшни; и венците на колелата на четирите бяха отвсякъде пълни с очи.</span> <span class="verse"><a name="19">19</a>И когато вървяха живите същества, и колелата вървяха до тях; и когато се издигаха живите същества от земята, и колелата се издигаха.</span> <span class="verse"><a name="20">20</a>Накъдето искаше да отиде Духът, вървяха и те, натам, накъдето Духът искаше да отиде. И колелата се издигаха до тях, защото духът на живото същество беше в колелата.</span> <span class="verse"><a name="21">21</a>При вървенето им вървяха и при спирането им спираха, и при издигането им от земята и колелата се издигаха до тях, защото духът на живото същество беше в колелата.</span> <span class="verse"><a name="22">22</a>А над главите на живите същества имаше нещо подобно на свод, което изглеждаше като страховит леден кристал, разпрострян над главите им отгоре.</span> <span class="verse"><a name="23">23</a>А под свода крилете им бяха право насочени едно срещу друго; всяко същество имаше две, които ги покриваха, и всяко имаше две, които им покриваха телата им.</span> <span class="verse"><a name="24">24</a>И като вървяха, чувах шума на крилете им като шум на големи води, като гласа на Всемогъщия, шум на брожение, като шум на военен стан. Когато спираха, спускаха крилете си.</span> <span class="verse"><a name="25">25</a>И идваше глас отгоре над свода, който беше над главите им. Като спираха, спускаха крилете си.</span> <span class="verse"><a name="26">26</a>И над свода, който беше над главите им, имаше нещо подобно на престол, на вид като камък сапфир; и на подобието на престола имаше нещо подобно на вид като човек, отгоре върху него.</span> <span class="verse"><a name="27">27</a>И видях нещо, изглеждащо като блестящ метал, на вид като огън вътре в него отвсякъде; от това, което на вид бяха хълбоците му, и нагоре, и от това, което на вид бяха хълбоците му, и надолу видях нещо на вид като огън, а около него — сияние.</span> <span class="verse"><a name="28">28</a>Какъвто е видът на дъгата в облака в дъждовен ден, такъв беше видът на сиянието наоколо. Това беше видът на подобието на ГОСПОДНАТА слава. И видях и паднах на лицето си, и чух глас да говори.</span> </p></div</div></div></body></html>