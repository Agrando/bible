<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 19</strong></div><p><span class="verse"><a name="1">1</a>А ти, надигни оплакване за израилевите първенци.</span> <span class="verse"><a name="2">2</a>И кажи: Каква лъвица беше майка ти! Лежеше между лъвовете, отгледа лъвчетата си сред млади лъвове.</span> <span class="verse"><a name="3">3</a>Тя отхрани едно от лъвчетата си, то стана млад лъв и се научи да лови плячка, ядеше хора.</span> <span class="verse"><a name="4">4</a>И народите чуха за него, той се хвана в ямата им и с куки го отведоха в египетската земя.</span> <span class="verse"><a name="5">5</a>И видя, като почака, че надеждата й се изгуби, взе още едно от лъвчетата си и направи и него млад лъв.</span> <span class="verse"><a name="6">6</a>И той ходеше между лъвове, стана млад лъв и се научи да лови плячка, ядеше хора.</span> <span class="verse"><a name="7">7</a>Той позна дворците им и опустоши градовете им. И земята и всичко, което я изпълваше, се ужасяваше от гласа на рева му.</span> <span class="verse"><a name="8">8</a>И народите от околните области се надигнаха против него и разпростряха върху него мрежите си, и той се хвана в ямата им.</span> <span class="verse"><a name="9">9</a>И с куки го сложиха в клетка и го откараха при вавилонския цар, въведоха го в крепост, за да не се чуе вече гласът му по израилевите планини.</span> <span class="verse"><a name="10">10</a>Майка ти беше като лоза, като теб, посадена при вода. Стана плодовита и клонеста от многото вода.</span> <span class="verse"><a name="11">11</a>И станаха по нея здрави пръчки за жезли на владетелите. И ръстът й се извиси досред гъстите клони, и стана видна с височината си, с многото си клони.</span> <span class="verse"><a name="12">12</a>Но беше изтръгната с ярост и хвърлена на земята, и източният вятър изсуши плода й; силните й пръчки се счупиха и изсъхнаха, огън ги пояде.</span> <span class="verse"><a name="13">13</a>А сега е посадена в пустиня, в суха и жадна земя.</span> <span class="verse"><a name="14">14</a>И огън излезе от една пръчка от клоните й и пояде плода й. И няма вече в нея силна пръчка за жезъл на владетел. Това е оплакване, и ще бъде за оплакване.</span> </p></div</div></div></body></html>