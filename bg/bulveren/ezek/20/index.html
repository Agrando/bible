<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 20</strong></div><p><span class="verse"><a name="1">1</a>А в седмата година, в петия месец, на десетия ден от месеца, някои от израилевите старейшини дойдоха да се допитат до ГОСПОДА и седнаха пред мен.</span> <span class="verse"><a name="2">2</a>И ГОСПОДНОТО слово беше към мен и каза:</span> <span class="verse"><a name="3">3</a>Сине човешки, говори на израилевите старейшини и им кажи: Така казва Господ БОГ: Да се допитате до Мен ли сте дошли? Жив съм Аз — няма да се оставя да се допитате до Мен, заявява Господ БОГ!</span> <span class="verse"><a name="4">4</a>Ще ги съдиш ли? Ще съдиш ли, сине човешки? Извести им гнусотиите на бащите им.</span> <span class="verse"><a name="5">5</a>И им кажи: Така казва Господ БОГ: В деня, когато избрах Израил и се заклех на потомството на якововия дом, и им се открих в египетската земя, и им се заклех, и казах: Аз съм ГОСПОД, вашият Бог! —</span> <span class="verse"><a name="6">6</a>в онзи ден им се заклех, че ще ги изведа от египетската земя в земя, която бях избрал за тях, в която тече мляко и мед, която е украшението на всичките земи.</span> <span class="verse"><a name="7">7</a>И им казах: Отхвърлете всеки мерзостите, които е поставил пред очите си, и не се осквернявайте с египетските идоли! Аз съм ГОСПОД, вашият Бог.</span> <span class="verse"><a name="8">8</a>Но те се разбунтуваха против Мен и не искаха да Ме послушат, не отхвърлиха всеки мерзостите, които беше поставил пред очите си, и не оставиха египетските идоли. Тогава си казах да излея яростта Си върху тях, за да изпълня гнева Си над тях сред египетската земя.</span> <span class="verse"><a name="9">9</a>Но подействах милостиво заради Името Си, за да не се оскверни то пред народите, между които бяха, и пред чиито очи им се открих, като ги изведох от египетската земя.</span> <span class="verse"><a name="10">10</a>И ги изведох от египетската земя и ги заведох в пустинята.</span> <span class="verse"><a name="11">11</a>И им дадох наредбите Си и им известих правилата Си, които, като върши човек, ще живее чрез тях.</span> <span class="verse"><a name="12">12</a>Също и съботите Си им дадох да бъдат знак между Мен и тях, за да познаят, че Аз, ГОСПОД, ги освещавам.</span> <span class="verse"><a name="13">13</a>Но израилевият дом се разбунтува против Мен в пустинята; не ходиха в наредбите Ми и отхвърлиха правилата Ми, които, като върши човек, ще живее чрез тях, и много оскверниха съботите Ми. Тогава си казах да излея яростта Си върху тях в пустинята, за да ги довърша.</span> <span class="verse"><a name="14">14</a>Но подействах милостиво заради Името Си, за да не се оскверни то пред народите, пред чиито очи ги изведох.</span> <span class="verse"><a name="15">15</a>И Аз също им се заклех в пустинята, че няма да ги заведа в земята, която им бях дал, в която тече мляко и мед, която е украшението на всички земи,</span> <span class="verse"><a name="16">16</a>защото отхвърлиха правилата Ми и не ходиха в наредбите Ми, и оскверниха съботите Ми, защото сърцето им отиваше след идолите им.</span> <span class="verse"><a name="17">17</a>Но окото Ми ги пощади да не ги изтребя и не ги довърших напълно в пустинята.</span> <span class="verse"><a name="18">18</a>И казах на синовете им в пустинята: Не ходете по наредбите на бащите си и не пазете правилата им, и не се осквернявайте с идолите им.</span> <span class="verse"><a name="19">19</a>Аз съм ГОСПОД, вашият Бог. В Моите наредби ходете и Моите правила пазете и ги вършете,</span> <span class="verse"><a name="20">20</a>и освещавайте съботите Ми, и нека бъдат знак между Мен и вас, за да познаете, че Аз съм ГОСПОД, вашият Бог.</span> <span class="verse"><a name="21">21</a>Но синовете се разбунтуваха против Мен, не ходиха в наредбите Ми и не опазиха правилата Ми, за да ги вършат, които, като върши човек, ще живее чрез тях, и оскверниха съботите Ми. Тогава си казах да излея яростта Си върху тях, за да изпълня гнева Си над тях в пустинята.</span> <span class="verse"><a name="22">22</a>Но оттеглих ръката Си и подействах милостиво заради Името Си, за да не се оскверни то пред народите, пред чиито очи ги изведох.</span> <span class="verse"><a name="23">23</a>Също им се заклех в пустинята, че ще ги разпръсна между народите и ще ги разпръсна по разни страни,</span> <span class="verse"><a name="24">24</a>защото не вършиха правилата Ми и отхвърлиха наредбите Ми, и оскверниха съботите Ми, и очите им бяха към идолите на бащите им.</span> <span class="verse"><a name="25">25</a>Затова и Аз им дадох наредби, които не бяха добри, и правила, чрез които нямаше да живеят,</span> <span class="verse"><a name="26">26</a>и ги оставих ги да се осквернят в приносите си, като превеждаха през огън всяко първородно — за да ги ужася, за да познаят, че Аз съм ГОСПОД.</span> <span class="verse"><a name="27">27</a>Затова, говорй на израилевия дом, сине човешки, и им кажи: Така казва Господ БОГ: Още и в това Ме похулиха бащите ви, като вършиха престъпленията си против Мен:</span> <span class="verse"><a name="28">28</a>Когато ги доведох в земята, която се бях заклел да им дам, те огледаха всеки висок хълм и всяко клонесто дърво и там жертваха жертвите си, там принасяха оскърбителните си приноси, там полагаха приятните си благоухания и там изливаха възлиянията си.</span> <span class="verse"><a name="29">29</a>И им казах: Какво е това високо място, на което отивате? И името му се нарече Вама и до днес.</span> <span class="verse"><a name="30">30</a>Затова, кажи на израилевия дом: Така казва Господ БОГ: Като се осквернявате в пътя на бащите си и блудствате след мерзостите им,</span> <span class="verse"><a name="31">31</a>и като принасяте даровете си и превеждате синовете си през огън, се осквернявате с всичките си идоли и до днес, а Аз да се оставя ли да се допитвате до Мен, доме израилев? Жив съм Аз, заявява Господ БОГ — няма да оставя да се допитате до Мен!</span> <span class="verse"><a name="32">32</a>И онова, което размишлявате, никак няма да стане, защото казвате: Ще станем като народите и като родовете на другите страни, ще служим на дървета и камъни.</span> <span class="verse"><a name="33">33</a>Жив съм Аз, заявява Господ БОГ — със силна ръка, с простряна мишца и с изляна ярост ще царувам над вас!</span> <span class="verse"><a name="34">34</a>И ще ви изведа от народите и ще ви събера от страните, в които сте разпръснати, със силна ръка, с простряна мишца и с изляна ярост,</span> <span class="verse"><a name="35">35</a>и ще ви отведа в пустинята на народите и там ще се съдя с вас лице в лице.</span> <span class="verse"><a name="36">36</a>Както се съдих с бащите ви в пустинята на египетската земя, така ще се съдя с вас, заявява Господ БОГ.</span> <span class="verse"><a name="37">37</a>Ще ви прекарам под тоягата и ще ви въведа във връзките на завета.</span> <span class="verse"><a name="38">38</a>И ще изчистя отсред вас бунтовниците и престъпниците против Мен; ще ги изведа от земята на пребиваването им, но няма да влязат в израилевата земя; и ще познаете, че Аз съм ГОСПОД.</span> <span class="verse"><a name="39">39</a>А вие, доме израилев, така казва Господ БОГ: Идете, служете всеки на идолите си и занапред, ако няма да Ме слушате, но не осквернявайте вече святото Ми Име с даровете си и с идолите си!</span> <span class="verse"><a name="40">40</a>Защото на Моя свят хълм, на високия израилев хълм, заявява Господ БОГ, там ще ми служи целият израилев дом, всичките в земята. Там ще ги приема и там ще поискам възвишаемите ви приноси и първаците на даровете ви с всичките ви свети неща.</span> <span class="verse"><a name="41">41</a>Ще ви приема като благоухание на умилостивение, когато ви изведа от народите и ви събера от страните, в които бяхте разпръснати; и ще се осветя във вас пред очите на народите.</span> <span class="verse"><a name="42">42</a>И ще познаете, че Аз съм ГОСПОД, когато ви доведа в израилевата земя, в страната, която се заклех да дам на бащите ви.</span> <span class="verse"><a name="43">43</a>Там ще си спомните за пътищата си и за всичките си дела, чрез които се осквернихте; и ще се погнусите сами от себе си заради всичките злини, които извършихте.</span> <span class="verse"><a name="44">44</a>И ще познаете, че Аз съм ГОСПОД, когато постъпя така с вас заради Името Си, а не според злите ви пътища, нито според покварените ви дела, доме израилев, заявява Господ БОГ.</span> <span class="verse"><a name="45">45</a>И ГОСПОДНОТО слово беше към мен и каза:</span> <span class="verse"><a name="46">46</a>Сине човешки, насочи лицето си към пладне и говори към юг и пророкувай против гората на южното поле.</span> <span class="verse"><a name="47">47</a>И кажи на южната гора: Слушай ГОСПОДНОТО слово! Така казва Господ БОГ: Ето, Аз ще запаля в теб огън, който ще пояде в теб всяко зелено дърво и всяко сухо дърво; пламтящият пламък няма да угасне и цялата площ от юг до север ще изгори от него.</span> <span class="verse"><a name="48">48</a>И всяко създание ще види, че Аз, ГОСПОД, го запалих; няма да угасне.</span> <span class="verse"><a name="49">49</a>И аз казах: О, Господи, БОЖЕ! Те казват за мен: Този не говори ли притчи?</span> </p></div</div></div></body></html>