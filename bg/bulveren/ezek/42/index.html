<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 42</strong></div><p><span class="verse"><a name="1">1</a>И ме изведе във външния двор при пътя, който води на север, и ме заведе в стаята, която беше срещу отделното място и срещу северното здание.</span> <span class="verse"><a name="2">2</a>На лицето му, дълго сто лакътя, беше северната врата, а ширината беше петдесет лакътя.</span> <span class="verse"><a name="3">3</a>Срещу двадесетте лакътя на вътрешния двор и срещу каменната настилка на външния двор имаше галерия срещу галерия на третия етаж.</span> <span class="verse"><a name="4">4</a>И пред стаите имаше коридор, десет лакътя широк, и навътре — път от един лакът; и вратите на стаите бяха на север.</span> <span class="verse"><a name="5">5</a>А най-горните стаи бяха по-тесни, понеже галериите отнемаха от тях повече отколкото от долните и средните етажи на зданието.</span> <span class="verse"><a name="6">6</a>Защото те бяха на три етажа и нямаха стълбове като стълбовете на дворовете; затова горният етаж беше по-тесен от долния и средния, от земята.</span> <span class="verse"><a name="7">7</a>И стената отвън, която беше успоредна на стаите към външния двор, пред стаите, дължината й беше петдесет лакътя.</span> <span class="verse"><a name="8">8</a>Защото дължината на стаите, които бяха на външния двор, беше петдесет лакътя; и ето, пред храма беше сто лакътя.</span> <span class="verse"><a name="9">9</a>А под тези стаи беше входът от изток, като се отива към тях от външния двор.</span> <span class="verse"><a name="10">10</a>На ширината на стената на двора на изток, пред отделеното място и пред зданието имаше стаи.</span> <span class="verse"><a name="11">11</a>И пътят пред тях беше на вид като стаите, които бяха на север; както по дължина, така и по ширина и по всичките им изходи и по наредбата им и по вратите им.</span> <span class="verse"><a name="12">12</a>И като вратите на стаите, които бяха на юг, имаше и врата в началото на пътя, пътя право срещу стената на изток, като се идва към тях.</span> <span class="verse"><a name="13">13</a>И ми каза: Северните стаи и южните стаи, които са пред отделното място, са светите стаи, където свещениците, които се приближават при ГОСПОДА, ще ядат пресветите неща. Там ще слагат пресветите неща — и хлебния принос, и жертвата за грях, и жертвата за вина — защото мястото е свято.</span> <span class="verse"><a name="14">14</a>Когато свещениците влизат в храма, да не излизат от святото място във външния двор, а там да слагат дрехите, с които служат, защото са свети; и да обличат други дрехи и така да се приближават при онова, което е на народа.</span> <span class="verse"><a name="15">15</a>И когато свърши измерванията на вътрешния дом, ме изведе по пътя към портата, която е насочена на изток, и измери дома околовръст.</span> <span class="verse"><a name="16">16</a>Измери източната страна с тръстикова мярка — петстотин тръстики с тръстикова мярка околовръст.</span> <span class="verse"><a name="17">17</a>Измери северната страна — петстотин тръстики с тръстикова мярка околовръст.</span> <span class="verse"><a name="18">18</a>И южната страна измери — петстотин тръстики с тръстикова мярка.</span> <span class="verse"><a name="19">19</a>Обърна се към западната страна и измери петстотин тръстики с тръстикова мярка.</span> <span class="verse"><a name="20">20</a>От четирите страни го измери. Имаше стена околовръст, дължината й беше петстотин тръстики и ширината й —петстотин тръстики, за да отделя святото от несвятото.</span> </p></div</div></div></body></html>