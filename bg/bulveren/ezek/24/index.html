<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 24</strong></div><p><span class="verse"><a name="1">1</a>И ГОСПОДНОТО слово беше към мен в деветата година, в десетия месец, на десетия ден от месеца и каза:</span> <span class="verse"><a name="2">2</a>Сине човешки, запиши си името на този ден, на точно този ден! На точно този ден вавилонският цар настъпи срещу Ерусалим.</span> <span class="verse"><a name="3">3</a>И произнеси притча към бунтовния дом и им кажи: Така казва Господ БОГ: Сложи котела, сложи и налей и вода в него.</span> <span class="verse"><a name="4">4</a>Събери в него късовете му, всеки добър къс, бут и плешка; напълни го с избрани кости.</span> <span class="verse"><a name="5">5</a>Вземи най-доброто от стадото и натрупай дърва под него; нека да заври добре и костите му в него да се сварят.</span> <span class="verse"><a name="6">6</a>Затова, така казва Господ БОГ: Горко на града на кръвопролитието — на котела, чиято ръжда е по него и чиято ръжда не излиза от него! Къс по къс го извади, за тях не е хвърлен жребий за избор.</span> <span class="verse"><a name="7">7</a>Защото кръвта му е сред него, той я сложи на гола скала, не я изля на земята, за да се покрие с пръст.</span> <span class="verse"><a name="8">8</a>За да надигна ярост, за да се извърши отмъщение, изложих на гола скала кръвта му, за да не се покрие.</span> <span class="verse"><a name="9">9</a>Затова, така казва Господ БОГ: Горко на града на кръвопролитието! И Аз ще уголемя кладата за огъня.</span> <span class="verse"><a name="10">10</a>Натрупай дървата, разпали огъня, свари добре месото, сгъсти варивото и нека изгорят костите.</span> <span class="verse"><a name="11">11</a>И постави котела празен на въглищата, за да се нажежи и зачерви бронзът му и да се стопи в него нечистотата му, да се унищожи ръждата му.</span> <span class="verse"><a name="12">12</a>Усилията са напразни — пак многото му ръжда не излезе от него, ръждата му остана и в огъня.</span> <span class="verse"><a name="13">13</a>В нечистотата ти има позор. Понеже те чистих, а ти не се очисти, затова няма вече да се очистиш от нечистотата си, докато не уталожа върху теб яростта Си.</span> <span class="verse"><a name="14">14</a>Аз, ГОСПОД, изговорих това. Ще дойде и Аз ще го извърша, няма да отстъпя и няма да пощадя, и няма да се разкая. Според пътищата ти и според делата ти ще те съдят, заявява Господ БОГ.</span> <span class="verse"><a name="15">15</a>И ГОСПОДНОТО слово беше към мен и каза:</span> <span class="verse"><a name="16">16</a>Сине човешки, ето, Аз отнемам от теб радостта на очите ти с един удар; а ти не оплаквай и не плачи, и да не текат сълзите ти!</span> <span class="verse"><a name="17">17</a>Смълчи въздишките, не прави оплакване на мъртви, навий си тюрбана и обуй сандалите на краката си, не покривай устните си и не яж хляба на хората.</span> <span class="verse"><a name="18">18</a>И аз говорих на народа сутринта, а вечерта умря жена ми. И сутринта направих, както ми беше заповядано.</span> <span class="verse"><a name="19">19</a>И народът ми каза: Няма ли да ни обясниш какво значи за нас това, което правиш?</span> <span class="verse"><a name="20">20</a>И им казах: ГОСПОДНОТО слово беше към мен и каза:</span> <span class="verse"><a name="21">21</a>Говори на израилевия дом: Така казва Господ БОГ: Ето, Аз ще оскверня светилището Си, гордостта на силата ви, радостта на очите ви и желанието на душите ви. И синовете ви и дъщерите ви, които сте изоставили, ще паднат от меч.</span> <span class="verse"><a name="22">22</a>И вие ще направите, както направих аз: устните си няма да покриете и хляба на хората няма да ядете,</span> <span class="verse"><a name="23">23</a>и тюрбаните ви ще бъдат на главите ви, и сандалите ви — на краката ви; няма да оплаквате и няма да плачете, а ще се топите в беззаконията си и ще въздишате един към друг.</span> <span class="verse"><a name="24">24</a>И Езекиил ще ви бъде за знамение; всичко, което направи той, ще направите и вие. Когато дойде, тогава ще познаете, че Аз съм Господ БОГ.</span> <span class="verse"><a name="25">25</a>А ти, сине човешки, ето, в деня, когато взема от тях силата им, радостта на великолепието им, желанието на очите им и копнежа на душите им — синовете им и дъщерите им,</span> <span class="verse"><a name="26">26</a>в онзи ден ще дойде при теб оцелелият, за да извести това в ушите ти.</span> <span class="verse"><a name="27">27</a>В онзи ден устата ти ще се отвори към оцелелия и ще говориш, и няма вече да бъдеш ням. И ще им бъдеш за знамение и те ще познаят, че Аз съм ГОСПОД.</span> </p></div</div></div></body></html>