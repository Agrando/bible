<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezek/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezek">Ezekiel</a> &gt <strong>Chapter 28</strong></div><p><span class="verse"><a name="1">1</a>И ГОСПОДНОТО слово беше към мен и каза:</span> <span class="verse"><a name="2">2</a>Сине човешки, кажи на княза на Тир: Така казва Господ БОГ: Понеже сърцето ти се надигна и ти каза: Аз съм бог! Седя на божието седалище сред моретата. А ти си човек, а не бог, но правиш сърцето си като божие сърце.</span> <span class="verse"><a name="3">3</a>Ето, ти си по-мъдър от Даниил, никаква тайна не се укрива от теб.</span> <span class="verse"><a name="4">4</a>С мъдростта и разума си ти придоби богатство за себе си и придоби злато и сребро в съкровищниците си.</span> <span class="verse"><a name="5">5</a>С голямата си мъдрост ти умножи богатството си чрез търговията си и сърцето ти се надигна поради богатството ти.</span> <span class="verse"><a name="6">6</a>Затова, така казва Господ БОГ: Понеже правиш сърцето си като божие сърце,</span> <span class="verse"><a name="7">7</a>затова, ето, Аз ще докарам върху теб чужденци, най-страшните между народите, и те ще изтеглят мечовете си срещу красотата на мъдростта ти и ще осквернят великолепието ти,</span> <span class="verse"><a name="8">8</a>ще те свалят в рова и ще умреш, както умират убитите сред моретата.</span> <span class="verse"><a name="9">9</a>Дали ще кажеш пред убиеца си: Аз съм бог? А ти си човек, а не бог в ръката на онзи, който те пробожда.</span> <span class="verse"><a name="10">10</a>Ще умреш, както умират необрязаните, от ръката на чужденци, защото Аз изговорих това, заявява Господ БОГ.</span> <span class="verse"><a name="11">11</a>И ГОСПОДНОТО слово беше към мен и каза:</span> <span class="verse"><a name="12">12</a>Сине човешки, надигни оплакване за царя на Тир и му кажи: Така казва Господ БОГ: Ти си печат на съвършенството, пълен с мъдрост и съвършен по красота.</span> <span class="verse"><a name="13">13</a>Ти беше в Едем, в Божията градина, с всякакви скъпоценни камъни беше обсипан: със сард, топаз и диамант, хрисолит, оникс и яспис, сапфир, антракс и смарагд, и злато, всичко изкусно направено в гнезда и нанизи по теб; в деня, когато си бил създаден, и те са били направени.</span> <span class="verse"><a name="14">14</a>Ти беше херувим помазан, за да закриляш; и Аз те поставих там; ти беше на Божия свят хълм, ходеше сред огнени камъни.</span> <span class="verse"><a name="15">15</a>Ти беше съвършен в пътищата си от деня, когато беше създаден, докато се намери беззаконието в теб.</span> <span class="verse"><a name="16">16</a>От голямата ти търговия вътрешността ти се изпълни с насилие и ти съгреши; затова те отхвърлих като скверен от Божия хълм и те унищожих отсред огнените камъни, херувиме закрилящ!</span> <span class="verse"><a name="17">17</a>Сърцето ти се надигна заради красотата ти, ти поквари мъдростта си заради блясъка си и Аз те хвърлих на земята, изложих те пред царете, за да те гледат.</span> <span class="verse"><a name="18">18</a>Ти оскверни светилищата си чрез многото си беззакония, чрез неправедната си търговия; затова извадих отсред теб огън, който те пояде, и те обърнах на пепел по земята пред очите на всички, които те гледат.</span> <span class="verse"><a name="19">19</a>Всички, които те познаваха между народите, се смаяха заради теб; ти стана ужас и няма да те има до века.</span> <span class="verse"><a name="20">20</a>И ГОСПОДНОТО слово беше към мен и каза:</span> <span class="verse"><a name="21">21</a>Сине човешки, насочи лицето си към Сидон и пророкувай против него.</span> <span class="verse"><a name="22">22</a>И кажи: Така казва Господ БОГ: Ето, Аз съм против теб, Сидоне, и ще се прославя сред теб. И ще познаят, че Аз съм ГОСПОД, когато извърша в него съд и се осветя в него.</span> <span class="verse"><a name="23">23</a>И ще изпратя в него мор и кръв по улиците му и убитите ще паднат сред него от меч, дошъл против него отвред; и ще познаят, че Аз съм ГОСПОД.</span> <span class="verse"><a name="24">24</a>И за израилевия дом вече няма да има бодлив трън и бодил, който мъчи, от всички, които са около тях, които ги презираха; и ще познаят, че Аз съм Господ БОГ.</span> <span class="verse"><a name="25">25</a>Така казва Господ БОГ: Когато събера израилевия дом от народите, между които са разпръснати, и се осветя в тях пред очите на народите, тогава ще живеят на своята земя, която дадох на слугата Си Яков.</span> <span class="verse"><a name="26">26</a>И ще живеят на нея в безопасност и ще построят къщи, и ще насадят лозя. И ще живеят в безопасност, когато извърша съд над всички около тях, които ги презираха; и ще познаят, че Аз съм ГОСПОД, техният Бог.</span> </p></div</div></div></body></html>