<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/hos">Hosea</a> &gt <strong>Chapter 13</strong></div><p><span class="verse"><a name="1">1</a>Когато Ефрем говореше, наставаше трепет; той се издигна в Израил, но съгреши чрез Ваал и умря.</span> <span class="verse"><a name="2">2</a>И сега продължават да грешат и си правят леяни идоли от среброто си, образи според собственото си разбиране; всички са произведение на майстори; за тях се казва: Хората, които жертват, целуват телетата!</span> <span class="verse"><a name="3">3</a>Затова ще бъдат като утринния облак и като росата, която рано изчезва, като плява, отвята от хармана, и като дим от комин.</span> <span class="verse"><a name="4">4</a>Но Аз съм ГОСПОД, твоят Бог от египетската земя; друг Бог освен Мен да не познаваш, и няма спасител освен Мен.</span> <span class="verse"><a name="5">5</a>Аз те познавах в пустинята, в земята на голямата суша.</span> <span class="verse"><a name="6">6</a>Според пашата си се наситиха, наситиха се и сърцето им се надигна; затова Ме забравиха.</span> <span class="verse"><a name="7">7</a>И Аз им станах като лъв, като леопард дебна на пътя;</span> <span class="verse"><a name="8">8</a>ще ги срещна като мечка, лишена от малките си, и ще разкъсам гърдите им; там ще ги поям като лъвица, полските зверове ще ги разкъсат.</span> <span class="verse"><a name="9">9</a>Това те погуби, Израилю, че си против Мен, против своята помощ.</span> <span class="verse"><a name="10">10</a>И къде е сега царят ти, да те избави във всичките ти градове? И къде са съдиите ти, за които каза: Дай ми цар и князе?</span> <span class="verse"><a name="11">11</a>Дадох ти цар в гнева Си и го махнах в яростта Си.</span> <span class="verse"><a name="12">12</a>Беззаконието на Ефрем е вързано, грехът му е задържан.</span> <span class="verse"><a name="13">13</a>Болки на родилка ще го сполетят. Той е неразумен син, защото не застава на време на отвора на утробата.</span> <span class="verse"><a name="14">14</a>От силата на Шеол ще ги откупя, от смърт ще ги изкупя. О, смърт, къде са язвите ти? О, Шеол, къде е гибелта ти? Разкаянието е скрито от очите Ми.</span> <span class="verse"><a name="15">15</a>Ако и да е той плодовит между братята си, ще дойде източен вятър; вятър от ГОСПОДА ще се надигне от пустинята и изворът му ще пресекне, и кладенецът му ще пресъхне. Той ще ограби съкровищницата на всичките му скъпоценни вещи.</span> <span class="verse"><a name="16">16</a>Самария ще носи вината си, защото въстана против своя Бог. Ще паднат от меч, децата им ще бъдат смазани и бременните им жени — разпорени.</span> </p></div</div></div></body></html>