<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/hos/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/hos">Hosea</a> &gt <strong>Chapter 4</strong></div><p><span class="verse"><a name="1">1</a>Слушайте словото ГОСПОДНО, израилеви синове! Защото ГОСПОД има съд с жителите на земята, понеже няма вярност и няма милост, и няма познаване на Бога по земята.</span> <span class="verse"><a name="2">2</a>Клетва и лъжа, и убийство, и кражба, и прелюбодейство — преминаване на всички граници и кръв се допира до кръв!</span> <span class="verse"><a name="3">3</a>Затова ще скърби земята и всеки неин жител ще примре с полските зверове и с небесните птици и морските риби ще бъдат грабнати.</span> <span class="verse"><a name="4">4</a>Но никой да не спори и да не порицава, защото твоят народ е като онези, които спорят със свещеника.</span> <span class="verse"><a name="5">5</a>Затова ще се препънеш денем и с теб ще се препъне и пророкът нощем; и Аз ще оставя да загине майка ти.</span> <span class="verse"><a name="6">6</a>Народът Ми загива от липса на знание. Понеже ти отхвърли знанието, и Аз отхвърлих теб да не ми свещенодействаш. Понеже ти забрави закона на своя Бог, и Аз ще забравя синовете ти.</span> <span class="verse"><a name="7">7</a>Колкото се умножаваха, толкова съгрешаваха против Мен! Славата им ще обърна в безчестие.</span> <span class="verse"><a name="8">8</a>Хранят се с греховете на народа Ми и към беззаконието му прилепиха сърцата си.</span> <span class="verse"><a name="9">9</a>И ще бъде: Какъвто народът, такъв и свещеникът. И Аз ще го накажа за пътищата му и ще му върна за делата му.</span> <span class="verse"><a name="10">10</a>Защото ще ядат, но няма да се насищат, ще блудстват, но няма да се размножават, понеже престанаха да внимават към ГОСПОДА.</span> <span class="verse"><a name="11">11</a>Блудство и вино, и младо вино отнемат разума.</span> <span class="verse"><a name="12">12</a>Народът Ми се допитва до дървото си и пръчката му му отговаря, защото дух на блудство ги е отклонил и те блудстват и оставиха своя Бог.</span> <span class="verse"><a name="13">13</a>Жертват по върховете на хълмовете и кадят по високите места, под цяровете и тополите, и дъбовете, защото сянката им е добра; затова дъщерите ви блудстват и снахите ви прелюбодействат.</span> <span class="verse"><a name="14">14</a>Няма да накажа дъщерите ви, когато блудстват, и снахите ви, когато прелюбодействат, защото те самите се отделят с блудниците и жертват с посветените; и народът, който няма разум, ще бъде повален.</span> <span class="verse"><a name="15">15</a>Ако ти блудстваш, Израилю, Юда да не върши беззаконие! И не идвайте в Галгал и не се изкачвайте във Ветавен, и не се кълнете: Жив е ГОСПОД!</span> <span class="verse"><a name="16">16</a>Защото Израил упорства като упорита юница. Сега ще ги пасе ГОСПОД като агнета на широки места.</span> <span class="verse"><a name="17">17</a>Ефрем се е прилепил към идолите — остави го!</span> <span class="verse"><a name="18">18</a>Пирът им свърши, предадоха се на блудство, обичат да казват: Дайте! Първенците му обичат позора.</span> <span class="verse"><a name="19">19</a>Вятърът ще го обгърне с крилете си и те ще се посрамят от жертвите си.</span> </p></div</div></div></body></html>