<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/hos/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/hos">Hosea</a> &gt <strong>Chapter 12</strong></div><p><span class="verse"><a name="1">1</a>Ефрем пасе вятър и гони източния вятър; цял ден умножава лъжа и насилие и сключват завет с Асирия, и носят маслинено масло в Египет!</span> <span class="verse"><a name="2">2</a>ГОСПОД има и съд с Юда и ще накаже Яков според пътищата му, според делата му ще му върне.</span> <span class="verse"><a name="3">3</a>В утробата хвана петата на брат си и с мъжката си сила се бори с Бога.</span> <span class="verse"><a name="4">4</a>Бори се с Ангела и преодоля, плака и Му се моли. Във Ветил го намери и там говори с нас,</span> <span class="verse"><a name="5">5</a>Господ БОГ на Войнствата, ГОСПОД е Името Му.</span> <span class="verse"><a name="6">6</a>А ти се обърни към своя Бог, пази милост и правосъдие и постоянно се надявай на своя Бог!</span> <span class="verse"><a name="7">7</a>Търговецът, който има неверни везни в ръката си, обича да мами.</span> <span class="verse"><a name="8">8</a>И Ефрем каза: Да, аз забогатях, придобих си имот, във всичките ми трудове няма да се намери в мен беззаконие, което да е грях.</span> <span class="verse"><a name="9">9</a>А Аз съм ГОСПОД, твоят Бог от египетската земя; пак ще те заселя в шатри като в дните на определения празник.</span> <span class="verse"><a name="10">10</a>И говорих чрез пророците и умножих виденията, и давах сравнения чрез пророците.</span> <span class="verse"><a name="11">11</a>Ако в Галаад има беззаконие, те станаха съвсем суетни. В Галгал жертват бикове, също и жертвениците им са като купчините по браздите на полето.</span> <span class="verse"><a name="12">12</a>А Яков побягна в полето на Арам, Израил работи за жена и за жена пази овце.</span> <span class="verse"><a name="13">13</a>И чрез пророк ГОСПОД изведе Израил от Египет и чрез пророк той беше пазен.</span> <span class="verse"><a name="14">14</a>Ефрем го разгневи горчиво, и неговият Господ ще остави върху него кръвта му и ще върне върху него укора му.</span> </p></div</div></div></body></html>