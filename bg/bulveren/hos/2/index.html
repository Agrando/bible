<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/hos">Hosea</a> &gt <strong>Chapter 2</strong></div><p><span class="verse"><a name="1">1</a>Кажете на братята си: Амми — и на сестрите си: Рухама!</span> <span class="verse"><a name="2">2</a>Съдете се с майка си, съдете се, защото тя не ми е жена и Аз не съм й мъж. Нека отмахне блудствата си от пред себе си и прелюбодействата си от между гърдите си,</span> <span class="verse"><a name="3">3</a>за да не я съблека гола и да я изложа както в деня на раждането й, и да я направя като пустиня, и да я обърна на безводна земя, и я уморя от жажда.</span> <span class="verse"><a name="4">4</a>И към синовете й няма да окажа милост, понеже са синове на блудство.</span> <span class="verse"><a name="5">5</a>Защото майка им блудства; тази, която ги зачена, постъпи срамно, защото каза: Ще отида след любовниците си, които ми дават хляба ми и водата ми, вълната ми и лена ми, маслиненото ми масло и напитките ми.</span> <span class="verse"><a name="6">6</a>Затова, ето, Аз ще препреча пътя ти с тръни и ще я преградя с преграда, за да не намери пътеките си.</span> <span class="verse"><a name="7">7</a>Тя ще преследва любовниците си, но няма да ги стигне; ще ги потърси, но няма да ги намери и ще каже: Ще отида и ще се върна при първия си мъж, защото тогава ми беше по-добре отколкото сега.</span> <span class="verse"><a name="8">8</a>А тя не позна, че Аз й давах житото, новото вино и маслото и умножих среброто и златото й, което употребиха за Ваал.</span> <span class="verse"><a name="9">9</a>Затова ще си взема обратно житото Си на времето му и виното Си на определеното му време и ще отнема вълната Си и лена Си, които трябваше да покриват голотата й.</span> <span class="verse"><a name="10">10</a>И сега ще открия срамотата й пред очите на любовниците й и никой няма да я избави от ръката Ми.</span> <span class="verse"><a name="11">11</a>И ще прекратя цялото й веселие — празниците й, новолунията й и съботите й, и всичките й празнични времена.</span> <span class="verse"><a name="12">12</a>Ще опустоша и лозята й и смокините й, за които казваше: Те са заплатата ми, която ми дадоха любовниците ми. Ще ги обърна на гора и полските зверове ще ги изядат.</span> <span class="verse"><a name="13">13</a>И ще я накажа за дните, които посвещаваше на ваалимите, когато им кадеше и се украсяваше с обиците си и огърлиците си, и ходеше след любовниците си, а Мен забрави, заявява ГОСПОД.</span> <span class="verse"><a name="14">14</a>Затова, ето, Аз ще я привлека и ще я заведа в пустинята, и ще говоря на сърцето й.</span> <span class="verse"><a name="15">15</a>И оттам ще й дам лозята и долината Ахор за врата на надежда. И там тя ще пее както в дните на младостта си и както в деня, когато излезе от египетската земя.</span> <span class="verse"><a name="16">16</a>И в онзи ден, заявява ГОСПОД, ще Ме наричаш: Мой мъж — а няма вече да Ме наричаш: Мой Ваал.</span> <span class="verse"><a name="17">17</a>И ще премахна имената на ваалимите от устата й и няма вече да се помнят по име.</span> <span class="verse"><a name="18">18</a>В онзи ден ще сключа за тях завет с полските зверове и с небесните птици, и с пълзящите по земята; и ще строша лък и меч, и война от земята, и ще им дам да живеят в безопасност.</span> <span class="verse"><a name="19">19</a>И ще те сгодя за Себе Си до века, и ще те сгодя за Себе Си в правда и в правосъдие, и в милост и в милосърдие.</span> <span class="verse"><a name="20">20</a>И ще те сгодя за Себе Си в истина и ще познаеш ГОСПОДА.</span> <span class="verse"><a name="21">21</a>И в онзи ден ще отговоря, заявява ГОСПОД, ще отговоря на небето, а то ще отговори на земята.</span> <span class="verse"><a name="22">22</a>И земята ще отговори на житото и на младото вино, и на маслото, а те ще отговорят на Езраел.</span> <span class="verse"><a name="23">23</a>И ще я насея за Себе Си на земята и ще окажа милост на Ло Рухама. И на Ло Амми ще кажа: Ти си Мой народ. И те ще кажат: Ти си мой Бог.</span> </p></div</div></div></body></html>