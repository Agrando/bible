<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/hos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/hos">Hosea</a> &gt <strong>Chapter 6</strong></div><p><span class="verse"><a name="1">1</a>Елате, и нека се върнем при ГОСПОДА, защото Той разкъса, и Той ще ни изцели; Той удари, и Той ще ни превърже.</span> <span class="verse"><a name="2">2</a>След два дни ще ни съживи, на третия ден ще ни издигне и ще живеем пред Него.</span> <span class="verse"><a name="3">3</a>Нека познаваме, нека се стремим към познаването на ГОСПОДА! Явяването Му е сигурно както зората, ще дойде при нас като дъжд, както късният дъжд напоява земята.</span> <span class="verse"><a name="4">4</a>Какво да ти направя, Ефреме? Какво да ти направя, Юда? Защото добротата ви е като утринния облак и като росата, която рано изчезва.</span> <span class="verse"><a name="5">5</a>Затова ги изсякох чрез пророците, убих ги с думите на устата Си и присъдите ви се явяват като светлината.</span> <span class="verse"><a name="6">6</a>Защото милост искам, а не жертва; и познаване на Бога — повече от всеизгаряния.</span> <span class="verse"><a name="7">7</a>Но те като Адам престъпиха завета, там постъпиха невярно към Мен.</span> <span class="verse"><a name="8">8</a>Галаад е град на вършещи беззаконие, опетнен е с кръв.</span> <span class="verse"><a name="9">9</a>И както разбойници причакват човек, така е дружината свещеници — убиват по пътя към Сихем, да, вършат безчестие.</span> <span class="verse"><a name="10">10</a>Ужас видях в израилевия дом — там е блудството на Ефрем, Израил е омърсен.</span> <span class="verse"><a name="11">11</a>И за теб, Юда, е определена жетва, когато върна народа Си от плен.</span> </p></div</div></div></body></html>