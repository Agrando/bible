<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/hos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/hos">Hosea</a> &gt <strong>Chapter 5</strong></div><p><span class="verse"><a name="1">1</a>Чуйте това, свещениците, и внимавайте, доме израилев, и дайте ухо, доме на царя! Защото има присъда за вас, понеже станахме примка в Масфа и разпростряна мрежа върху Тавор.</span> <span class="verse"><a name="2">2</a>Бунтовниците затънаха в разврат, но Аз съм изобличител на всички тях.</span> <span class="verse"><a name="3">3</a>Аз познавам Ефрем и Израил не е скрит от Мен, защото и сега блудства Ефрем и Израил е омърсен.</span> <span class="verse"><a name="4">4</a>Делата им не ги оставят да се върнат при своя Бог, защото духът на блудство е вътре в тях и не познават ГОСПОДА.</span> <span class="verse"><a name="5">5</a>Гордостта на Израил свидетелства в лицето му и Израил и Ефрем ще се препънат чрез беззаконието си, и Юда ще се препъне с тях.</span> <span class="verse"><a name="6">6</a>Със стадата си и с чердите си ще отидат да търсят ГОСПОДА, но няма да Го намерят; Той се е оттеглил от тях.</span> <span class="verse"><a name="7">7</a>Те постъпиха невярно към ГОСПОДА, защото родиха синове от чужденки; сега новолунието ще ги пояде с наследствата им.</span> <span class="verse"><a name="8">8</a>Надуйте рог в Гавая и тръба в Рама, надайте вик във Ветавен: След теб, Вениамине!</span> <span class="verse"><a name="9">9</a>Ефрем ще запустее в деня на изобличението. Известих сред израилевите племена онова, което наистина ще стане.</span> <span class="verse"><a name="10">10</a>Юдовите първенци станаха като онези, които преместват граници. Ще излея върху тях като вода гнева Си.</span> <span class="verse"><a name="11">11</a>Ефрем е потиснат, разбит в съда, защото с готовност ходи по човешки заповеди.</span> <span class="verse"><a name="12">12</a>И Аз ще бъда като молец на Ефрем и като червей на юдовия дом.</span> <span class="verse"><a name="13">13</a>И Ефрем видя болестта си и Юда — раната си; и Ефрем отиде при Асирия и изпрати до цар Ярив, но той не може да ви изцели и няма да ви излекува от раната ви.</span> <span class="verse"><a name="14">14</a>Защото Аз ще бъда като лъв на Ефрем и като млад лъв на юдовия дом. Аз, Аз ще разкъсам и ще си отида, ще отнеса и никой няма да избави.</span> <span class="verse"><a name="15">15</a>Ще си отида, ще се върна на мястото Си, докато признаят вината си и потърсят лицето Ми. В бедата си ще Ме потърсят ревностно.</span> </p></div</div></div></body></html>