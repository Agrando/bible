<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/hos/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/hos">Hosea</a> &gt <strong>Chapter 11</strong></div><p><span class="verse"><a name="1">1</a>Когато Израил беше млад, го възлюбих и от Египет повиках сина Си.</span> <span class="verse"><a name="2">2</a>Колкото пъти ги виках, си отиваха от Мен, жертваха на ваалимите и кадяха на изваяните идоли.</span> <span class="verse"><a name="3">3</a>И Аз научих Ефрем да ходи, като го хващах за ръцете му; но не познаха, че Аз ги изцелявах.</span> <span class="verse"><a name="4">4</a>С човешки въжета ги привлякох, с връзки на любов; и им бях като онези, които вдигат ярема от челюстите им и кротко им давах храна.</span> <span class="verse"><a name="5">5</a>Той няма да се върне в египетската земя, а асириецът ще му бъде цар, защото отказаха да се обърнат.</span> <span class="verse"><a name="6">6</a>Меч ще кръжи в градовете му, ще разбие резетата му и ще пояжда заради замислите им.</span> <span class="verse"><a name="7">7</a>Народът Ми е замесен в отстъпление от Мен; и да ги викат към Всевишния, никой от тях не се надига.</span> <span class="verse"><a name="8">8</a>Как да те предам, Ефреме, да те оставя, Израилю? Как да те направя като Адма, да те поставя като Цевоим? Сърцето Ми се преобърна в Мен, цялото Ми милосърдие се събуди.</span> <span class="verse"><a name="9">9</a>Няма да изпълня пламтящия Си гняв, няма да изтребя отново Ефрем; защото Аз съм Бог, а не човек, Светият сред теб, и няма да дойда с ярост.</span> <span class="verse"><a name="10">10</a>Ще ходят след ГОСПОДА; Той ще реве като лъв, и когато Той изреве, синовете ще идват треперейки от морето.</span> <span class="verse"><a name="11">11</a>Ще идват треперейки от Египет, като птица и като гълъб от асирийската земя, и ще ги заселя в къщите им, заявява ГОСПОД.</span> <span class="verse"><a name="12">12</a>Ефрем Ме обкръжава с лъжи и израилевият дом — с измама, а Юда още се колебае спрямо Бога, спрямо Светия, който е верен.</span> </p></div</div></div></body></html>