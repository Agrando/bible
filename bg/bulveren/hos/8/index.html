<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/hos">Hosea</a> &gt <strong>Chapter 8</strong></div><p><span class="verse"><a name="1">1</a>Вдигни тръбата на устата си! Като орел се спуска върху ГОСПОДНИЯ дом, защото престъпиха завета Ми и вършиха престъпления против закона Ми.</span> <span class="verse"><a name="2">2</a>Ще викат към Мен: Боже мой, ние, Израил, Те познаваме!</span> <span class="verse"><a name="3">3</a>Израил отхвърли доброто и враг ще го преследва.</span> <span class="verse"><a name="4">4</a>Те поставиха царе, но не от Мен; поставиха първенци, но без Аз да зная. От среброто си и от златото си си направиха идоли, за да бъдат изтребени.</span> <span class="verse"><a name="5">5</a>Той отхвърли телето ти, Самария; гневът Ми пламна против тях — докога няма да са способни на чистота?</span> <span class="verse"><a name="6">6</a>Защото е от Израил, и него майстор го е направил, то не е Бог; ще се строши на парчета телето на Самария.</span> <span class="verse"><a name="7">7</a>Защото посяха вятър и ще пожънат буря. Няма узряло жито, израсналото няма да даде брашно, а ако даде, чужденци ще го погълнат.</span> <span class="verse"><a name="8">8</a>Израил беше погълнат, сега е сред народите като нежелан съд.</span> <span class="verse"><a name="9">9</a>Защото се изкачиха в Асирия; като див осел, самотен, Ефрем нае любовници.</span> <span class="verse"><a name="10">10</a>И понеже наемат народите, сега ще ги доведа на тълпи и скоро ще има да страдат под бремето на царя на князете.</span> <span class="verse"><a name="11">11</a>Защото Ефрем умножи жертвениците за съгрешаване и жертвениците му станаха за съгрешаване.</span> <span class="verse"><a name="12">12</a>И да му напиша десет хиляди правила на закона Си, те се считат за нещо чуждо.</span> <span class="verse"><a name="13">13</a>Като жертви на Моите приноси жертват месо и го ядат; ГОСПОД няма благоволение в тях. Сега ще си спомни беззаконието им и ще накаже греховете им; ще се върнат в Египет.</span> <span class="verse"><a name="14">14</a>Защото Израил е забравил Твореца си и е построил дворци и Юда е умножил укрепени градове; но Аз ще пратя огън върху градовете му и ще пояде дворците им.</span> </p></div</div></div></body></html>