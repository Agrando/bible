<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/mark">Mark</a> &gt <strong>Chapter 13</strong></div><p><span class="verse"><a name="1">1</a>И когато излизаше от храма, един от Неговите ученици Му каза: Учителю, виж какви камъни и какви здания!</span> <span class="verse"><a name="2">2</a>А Иисус му каза: Виждаш ли тези големи здания? Няма да остане тук камък върху камък, който да не се срине.</span> <span class="verse"><a name="3">3</a>И когато седеше на Елеонския хълм срещу храма, Петър, Яков, Йоан и Андрей Го попитаха насаме:</span> <span class="verse"><a name="4">4</a>Кажи ни, кога ще бъде това? И какъв ще бъде знакът, когато всичко това предстои да се изпълни?</span> <span class="verse"><a name="5">5</a>А Иисус започна да им казва: Пазете се да не ви подмами някой.</span> <span class="verse"><a name="6">6</a>Защото мнозина ще дойдат в Мое Име и ще кажат: Аз съм Христос; и ще подмамят мнозина.</span> <span class="verse"><a name="7">7</a>А когато чуете за войни и за военни слухове, не се плашете, защото това трябва да стане, но то още не е краят.</span> <span class="verse"><a name="8">8</a>Защото ще се надигне народ против народ и царство против царство. Ще има земетресения на разни места, ще има глад и смутове; но тези неща са само началото на страданията.</span> <span class="verse"><a name="9">9</a>А вие внимавайте на себе си, защото ще ви предадат на събори и в синагоги ще ви бият; и пред управители и царе ще застанете заради Мен – за да им свидетелствате.</span> <span class="verse"><a name="10">10</a>Но трябва първо да се проповядва благовестието на всичките народи.</span> <span class="verse"><a name="11">11</a>А когато ви поведат, за да ви предадат, не се безпокойте предварително какво ще говорите, а каквото ви се даде в онзи час, това говорете! Защото не сте вие, които говорите, а Светият Дух.</span> <span class="verse"><a name="12">12</a>Брат брата ще предаде на смърт и баща – детето; и деца ще се изправят срещу родителите си и ще ги докарват до смърт.</span> <span class="verse"><a name="13">13</a>И ще бъдете мразени от всички заради Моето Име; но който устои докрай, той ще бъде спасен.</span> <span class="verse"><a name="14">14</a>И когато видите мерзостта на запустението, (за която говори пророк Даниил) да стои там, където не трябва – който чете, нека разбира – тогава онези, които са в Юдея, да бягат в планините;</span> <span class="verse"><a name="15">15</a>и който е на покрива на къщата, да не слиза в къщата си и да не влиза да вземе нещо от нея;</span> <span class="verse"><a name="16">16</a>и който е на нивата, да не се връща назад да вземе дрехата си.</span> <span class="verse"><a name="17">17</a>А горко на бременните и на кърмещите през онези дни!</span> <span class="verse"><a name="18">18</a>Молете се да не стане това през зимата.</span> <span class="verse"><a name="19">19</a>Защото през онези дни ще има такава скръб, каквато не ще е имало дотогава от началото на творението, което Бог е създал, нито ще има след това.</span> <span class="verse"><a name="20">20</a>И ако Господ не съкратеше онези дни, не би се избавило нито едно създание; но заради избраните, които Той избра, Той е съкратил дните.</span> <span class="verse"><a name="21">21</a>Тогава ако ви каже някой: Ето, тук е Христос!, или: Ето, там е! – не вярвайте.</span> <span class="verse"><a name="22">22</a>Защото ще се появят лъжехристи и лъжепророци, които ще покажат знамения и чудеса, за да подмамят, ако е възможно, и избраните.</span> <span class="verse"><a name="23">23</a>А вие внимавайте. Ето, предсказах ви всичко.</span> <span class="verse"><a name="24">24</a>Но през онези дни, след онази скръб, слънцето ще потъмнее, луната няма да даде светлината си,</span> <span class="verse"><a name="25">25</a>звездите ще падат от небето и силите в небето ще се разклатят.</span> <span class="verse"><a name="26">26</a>Тогава ще видят Човешкия Син, идещ на облаци с голяма сила и слава.</span> <span class="verse"><a name="27">27</a>И тогава ще изпрати ангелите си и ще събере избраните си от четирите ветрища, от края на земята до края на небето.</span> <span class="verse"><a name="28">28</a>И научете притчата от смокинята: когато клоните й вече омекнат и развият листа, знаете, че лятото е близо.</span> <span class="verse"><a name="29">29</a>Също така и вие, когато видите, че става това, да знаете, че Той е близо при вратата.</span> <span class="verse"><a name="30">30</a>Истина ви казвам: това поколение няма да премине, докато не се сбъдне всичко това.</span> <span class="verse"><a name="31">31</a>Небето и земята ще преминат, но Моите думи няма да преминат.</span> <span class="verse"><a name="32">32</a>А за онзи ден или час никой не знае, нито ангелите на небесата, нито Синът, а само Отец.</span> <span class="verse"><a name="33">33</a>Внимавайте, бдете и се молете, защото не знаете кога ще настане времето.</span> <span class="verse"><a name="34">34</a>Това е както един човек, който отиде в чужбина, като остави къщата си и даде власт на слугите си – на всеки отделна работа, и на вратаря заповяда да бди.</span> <span class="verse"><a name="35">35</a>Затова бдете, защото не знаете кога ще дойде господарят на къщата – дали вечерта, или посред нощ, или когато пеят петлите, или сутринта,</span> <span class="verse"><a name="36">36</a>да не би като дойде неочаквано, да ви намери заспали.</span> <span class="verse"><a name="37">37</a>А каквото казвам на вас, на всички го казвам. Бдете!</span> </p></div</div></div></body></html>