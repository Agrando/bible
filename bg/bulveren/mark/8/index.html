<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/mark">Mark</a> &gt <strong>Chapter 8</strong></div><p><span class="verse"><a name="1">1</a>През онези дни, когато пак се беше събрало голямо множество и нямаха какво да ядат, Иисус повика учениците Си и им каза:</span> <span class="verse"><a name="2">2</a>Жал Ми е за множеството, защото три дни вече седят при Мен и нямат какво да ядат.</span> <span class="verse"><a name="3">3</a>Ако ги разпусна гладни по домовете им, ще им прималее по пътя, защото някои от тях са дошли отдалеч.</span> <span class="verse"><a name="4">4</a>А учениците Му отговориха: Откъде ще може някой да насити тези хора с хляб тук, в това уединено място?</span> <span class="verse"><a name="5">5</a>А Той ги попита: Колко хляба имате? И те казаха: Седем.</span> <span class="verse"><a name="6">6</a>Тогава Той заповяда на множеството да насядат на земята; и като взе седемте хляба, благодари, разчупи и даде на учениците Си, за да ги сложат. И те ги сложиха пред множеството.</span> <span class="verse"><a name="7">7</a>Имаха и няколко малки риби; и като благослови, заповяда да сложат и тях.</span> <span class="verse"><a name="8">8</a>И ядоха и се наситиха. И вдигнаха седем кошници с останали къшеи.</span> <span class="verse"><a name="9">9</a>А онези, които ядоха, бяха около четири хиляди. И ги разпусна.</span> <span class="verse"><a name="10">10</a>И веднага се качи в кораба с учениците Си и дойде в Далманутанските области.</span> <span class="verse"><a name="11">11</a>И фарисеите излязоха и започнаха да спорят с Него. И като Го изпитваха, поискаха от Него знамение от небето.</span> <span class="verse"><a name="12">12</a>А Той въздъхна дълбоко в духа Си и каза: Защо този род иска знамение? Истина ви казвам: на този род няма да се даде знамение.</span> <span class="verse"><a name="13">13</a>И ги остави, като пак се качи в кораба и мина на отвъдната страна.</span> <span class="verse"><a name="14">14</a>А учениците Му забравиха да вземат хляб и нямаха при себе си в кораба повече от един хляб.</span> <span class="verse"><a name="15">15</a>И Той им заръча, като каза: Внимавайте! Пазете се от кваса на фарисеите и от кваса на Ирод.</span> <span class="verse"><a name="16">16</a>И те разискваха помежду си, като говореха: Това е защото нямаме хляб.</span> <span class="verse"><a name="17">17</a>А Иисус, като разбра това, им каза: Защо разисквате за това, че нямате хляб? Още ли не разбирате, и не съзнавате? Още ли е закоравяло сърцето ви?</span> <span class="verse"><a name="18">18</a>Като имате очи, не виждате ли? И като имате уши, не чувате ли? И не помните ли?</span> <span class="verse"><a name="19">19</a>Когато разчупих петте хляба на петте хиляди души, колко коша пълни с къшеи вдигнахте? Казаха Му: Дванадесет.</span> <span class="verse"><a name="20">20</a>А когато разчупих седемте на четирите хиляди души, колко кошници пълни с къшеи вдигнахте? Казаха Му: Седем.</span> <span class="verse"><a name="21">21</a>И им каза: Още ли не разбирате?</span> <span class="verse"><a name="22">22</a>След това дойдоха във Витсаида. И доведоха при Него един сляп и Му се молиха да се докосне до него.</span> <span class="verse"><a name="23">23</a>А Той хвана слепия за ръка и го изведе вън от селото; и като плюна на очите му, положи на него ръце и го попита: Виждаш ли нещо?</span> <span class="verse"><a name="24">24</a>А той, като повдигна очи, каза: Виждам хората; защото виждам неща като дървета, които ходят.</span> <span class="verse"><a name="25">25</a>После пак положи ръце на очите му и той втренчи очите си, оздравя и виждаше всичко ясно.</span> <span class="verse"><a name="26">26</a>И го изпрати у дома му, като каза: Не влизай в селото, (нито казвай това на някого от селото).</span> <span class="verse"><a name="27">27</a>И Иисус излезе с учениците Си по селата на Кесария Филипова. И по пътя попита учениците Си, като им каза: Какво казват хората, кой съм Аз?</span> <span class="verse"><a name="28">28</a>А те в отговор Му казаха: Йоан Кръстител; други – Илия; а други – един от пророците.</span> <span class="verse"><a name="29">29</a>Тогава ги попита: А вие какво казвате, кой съм? Петър в отговор Му каза: Ти си Христос.</span> <span class="verse"><a name="30">30</a>И Той им заръча да не казват на никого за Него.</span> <span class="verse"><a name="31">31</a>И започна да ги учи, че Човешкият Син трябва много да пострада и да бъде отхвърлен от старейшините и главните свещеници, и книжниците и да бъде убит, и след три дни да възкръсне.</span> <span class="verse"><a name="32">32</a>И открито говореше това слово. А Петър Го взе настрана и започна да Го мъмри.</span> <span class="verse"><a name="33">33</a>А Той, като се обърна и погледна учениците Си, смъмри Петър, като каза: Махни се, Сатана, и иди зад Мен, защото не мислиш за Божиите неща, а за човешките.</span> <span class="verse"><a name="34">34</a>И повика множеството заедно с учениците Си и им каза: Ако някой иска да дойде след Мен, нека се отрече от себе си, нека вземе кръста си и нека Ме следва.</span> <span class="verse"><a name="35">35</a>Защото, който иска да спаси живота си, ще го загуби; а който загуби живота си заради Мен и заради благовестието, ще го спаси.</span> <span class="verse"><a name="36">36</a>Понеже какво се ползва човек, като спечели целия свят, а изгуби живота си?</span> <span class="verse"><a name="37">37</a>Защото, какво би дал човек в замяна на живота си?</span> <span class="verse"><a name="38">38</a>Защото, ако се срамува някой заради Мен и заради Моите думи в този прелюбодеен и грешен род, то и Човешкият Син ще се срамува от него, когато дойде в славата на Своя Отец със светите ангели.</span> </p></div</div></div></body></html>