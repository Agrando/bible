<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/mark">Mark</a> &gt <strong>Chapter 15</strong></div><p><span class="verse"><a name="1">1</a>А веднага на сутринта главните свещеници със старейшините и книжниците, и целият Синедрион направиха съвещание и като вързаха Иисус, Го отведоха и Го предадоха на Пилат.</span> <span class="verse"><a name="2">2</a>И Пилат Го попита: Ти ли си юдейският Цар? А Той му отговори и му каза: Ти казваш.</span> <span class="verse"><a name="3">3</a>И главните свещеници Го обвиняваха в много неща.</span> <span class="verse"><a name="4">4</a>А Пилат пак Го попита, казвайки: Нищо ли не отговаряш? Виж за колко неща Те обвиняват!</span> <span class="verse"><a name="5">5</a>Но Иисус вече нищо не отговори, така че Пилат се чудеше.</span> <span class="verse"><a name="6">6</a>А на всеки празник той им пускаше по един затворник, когото биха поискали.</span> <span class="verse"><a name="7">7</a>А имаше един на име Варава, затворен заедно с онези бунтовници, които във времето на бунта бяха извършили убийство.</span> <span class="verse"><a name="8">8</a>А множеството, като викаше, започна да иска от Пилат да направи за тях, каквото имаше обичай да прави.</span> <span class="verse"><a name="9">9</a>А Пилат в отговор им каза: Искате ли да ви пусна юдейския Цар?</span> <span class="verse"><a name="10">10</a>Защото знаеше, че главните свещеници Го бяха предали от завист.</span> <span class="verse"><a name="11">11</a>Но главните свещеници подбудиха множеството да иска да им пусне по-добре Варава.</span> <span class="verse"><a name="12">12</a>Пилат пак в отговор им каза: Тогава какво да направя с Този, когото наричате юдейския Цар?</span> <span class="verse"><a name="13">13</a>А те пак из��рещяха: Разпъни Го!</span> <span class="verse"><a name="14">14</a>А Пилат им каза: Че какво зло е сторил? Но те още по-силно закрещяха: Разпъни Го!</span> <span class="verse"><a name="15">15</a>Тогава Пилат, като искаше да угоди на множеството, им пусна Варава, а Иисус би и Го предаде на разпятие.</span> <span class="verse"><a name="16">16</a>И войниците Го заведоха вътре в двора, тоест в преторията, и свикаха цялата дружина.</span> <span class="verse"><a name="17">17</a>И Му облякоха пурпурна мантия, сплетоха и венец от тръни и го положиха на главата Му.</span> <span class="verse"><a name="18">18</a>И започнаха да Го поздравяват с думите: Привет, Царю юдейски!</span> <span class="verse"><a name="19">19</a>И Го удряха по главата с тръстика и Го заплюваха, и Му се кланяха, като коленичеха.</span> <span class="verse"><a name="20">20</a>И след като Му се подиграха, Му съблякоха пурпурната мантия, облякоха Го в Неговите дрехи и Го изведоха навън, за да Го разпънат.</span> <span class="verse"><a name="21">21</a>И накараха някой си Симон Киринееца, бащата на Александър и Руф, който минаваше на връщане от полето, да носи кръста Му.</span> <span class="verse"><a name="22">22</a>И заведоха Иисус на мястото Голгота, което значи Лобно място.</span> <span class="verse"><a name="23">23</a>И Му дадоха да пие вино смесено със смирна, но Той не прие.</span> <span class="verse"><a name="24">24</a>И като Го разпънаха, си разделиха дрехите Му и хвърлиха жребий за тях, за да определят кой какво да вземе.</span> <span class="verse"><a name="25">25</a>А беше третият час, когато Го разпънаха.</span> <span class="verse"><a name="26">26</a>И надписът на обвинението Му беше написан така: Юдейският Цар.</span> <span class="verse"><a name="27">27</a>И с Него разпънаха и двама разбойника – един от дясната Му страна и един от лявата Му страна.</span> <span class="verse"><a name="28">28</a>(И се изпълни писанието, което казва: "И към престъпници беше причислен.")</span> <span class="verse"><a name="29">29</a>И минаващите оттам Го хулеха, като клатеха глави и казваха: Уха! Ти, който разрушаваш храма и за три дни пак го съграждаш,</span> <span class="verse"><a name="30">30</a>спаси Себе Си и слез от кръста!</span> <span class="verse"><a name="31">31</a>Подобно и главните свещеници с книжниците Му се подиграваха, като казваха помежду си: Други е избавил, а пък Себе Си не може да избави!</span> <span class="verse"><a name="32">32</a>Нека Христос, Царят на Израил, слезе сега от кръста, за да видим и да повярваме. И разпънатите с Него Го ругаеха.</span> <span class="verse"><a name="33">33</a>А в шестия час настана тъмнина по цялата земя и продължи до деветия час.</span> <span class="verse"><a name="34">34</a>И в деветия час Иисус извика със силен глас: Елои, Елои, лама савахтани?, което значи: Боже Мой, Боже Мой, защо си Ме оставил?</span> <span class="verse"><a name="35">35</a>А някои от стоящите там като чуха, казаха: Ето, вика Илия.</span> <span class="verse"><a name="36">36</a>И един изтича, натопи гъба в оцет, набучи я на тръстика и Му я даде да пие, като казваше: Оставете Го! Да видим дали ще дойде Илия да Го свали!</span> <span class="verse"><a name="37">37</a>А Иисус, като нададе силен вик, издъхна.</span> <span class="verse"><a name="38">38</a>И завесата на храма се раздра на две от горе до долу.</span> <span class="verse"><a name="39">39</a>А стотникът, който стоеше срещу Него, като видя, че така (извика и) издъхна, каза: Наистина този Човек беше Божи Син.</span> <span class="verse"><a name="40">40</a>Имаше още и жени, които гледаха отдалеч, между които бяха и Мария Магдалена, Мария, майката на малкия Яков и на Йосия, и Саломия;</span> <span class="verse"><a name="41">41</a>които, когато Иисус беше в Галилея, Го следваха и Му служеха. Имаше и много други жени, които бяха дошли с Него в Ерусалим.</span> <span class="verse"><a name="42">42</a>И когато вече се свечери, понеже беше денят на приготовлението, тоест денят преди съботата,</span> <span class="verse"><a name="43">43</a>дойде Йосиф от Ариматея, един почтен съветник, който и сам очакваше Божието царство, и се осмели да влезе при Пилат и да поиска тялото на Иисус.</span> <span class="verse"><a name="44">44</a>А Пилат се учуди, че вече е умрял, и като повика стотника, го попита дали е мъртъв от дълго време.</span> <span class="verse"><a name="45">45</a>И като разбра от стотника, отстъпи тялото на Йосиф.</span> <span class="verse"><a name="46">46</a>А той купи плащаница и като Го сне, Го обви в плащаницата и Го положи в гроб, който беше изсечен в скала, и търколи камък върху вратата на гроба.</span> <span class="verse"><a name="47">47</a>А Мария Магдалена и Мария, майката на Йосия, гледаха къде Го полагат.</span> </p></div</div></div></body></html>