<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/mark">Mark</a> &gt <strong>Chapter 16</strong></div><p><span class="verse"><a name="1">1</a>А когато се мина съботата, Мария Магдалена, Мария, майката на Яков, и Саломия купиха благоуханни масла, за да отидат и да Го помажат.</span> <span class="verse"><a name="2">2</a>И в първия ден на седмицата дойдоха на гроба много рано, когато изгря слънцето.</span> <span class="verse"><a name="3">3</a>И говореха помежду си: Кой ще ни отърколи камъка от вратата на гроба?</span> <span class="verse"><a name="4">4</a>Но когато вдигнаха очи, видяха, че камъкът беше преместен, а той беше много голям.</span> <span class="verse"><a name="5">5</a>И като влязоха в гроба, видяха, че един юноша облечен в бели дрехи седеше отдясно, и много се уплашиха.</span> <span class="verse"><a name="6">6</a>А той им каза: Не се плашете. Вие търсите Иисус Назарянина, който беше разпънат. Той възкръсна! Няма Го тук. Ето мястото, където Го положиха.</span> <span class="verse"><a name="7">7</a>Но идете и кажете на учениците Му и на Петър, че Той отива преди вас в Галилея. Там ще Го видите, както ви каза.</span> <span class="verse"><a name="8">8</a>И те излязоха и побягнаха от гроба, защото трепет и ужас ги бяха обзели; и на никого нищо не казаха, защото се бояха.</span> <span class="verse"><a name="9">9</a>И като възкръсна рано в първия ден на седмицата, Иисус се яви първо на Мария Магдалена, от която беше изгонил седем демона.</span> <span class="verse"><a name="10">10</a>Тя отиде и извести на тези, които Го бяха придружавали и които жалееха и плачеха за Него.</span> <span class="verse"><a name="11">11</a>Но те, като чуха, че бил жив и че тя Го била видяла, не повярваха.</span> <span class="verse"><a name="12">12</a>След това се яви в друг образ на двама от тях, когато вървяха и отиваха на село.</span> <span class="verse"><a name="13">13</a>И те отидоха и известиха на другите; но на тях също не повярваха.</span> <span class="verse"><a name="14">14</a>После се яви на самите единадесет ученици, когато бяха на трапезата, и ги смъмри за неверието и коравосърдечието им, защото не повярваха на тези, които Го бяха видели възкръснал.</span> <span class="verse"><a name="15">15</a>И им каза: Идете по целия свят и проповядвайте благовестието на цялото творение.</span> <span class="verse"><a name="16">16</a>Който повярва и се кръсти, ще бъде спасен; а който не повярва, ще бъде осъден.</span> <span class="verse"><a name="17">17</a>И тези знамения ще придружават повярвалите: в Мое Име демони ще изгонват, нови езици ще говорят,</span> <span class="verse"><a name="18">18</a>змии ще хващат, а ако изпият нещо смъртоносно, то никак няма да ги повреди, на болни ще полагат ръце и те ще оздравяват.</span> <span class="verse"><a name="19">19</a>И така, след като им говори, Господ Иисус се възнесе на небето и седна отдясно на Бога.</span> <span class="verse"><a name="20">20</a>А те излязоха и проповядваха навсякъде, като Господ им съдействаше и потвърждаваше словото със знаменията, които ги придружаваха. Амин.</span> </p></div</div></div></body></html>