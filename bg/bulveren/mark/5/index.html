<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/mark">Mark</a> &gt <strong>Chapter 5</strong></div><p><span class="verse"><a name="1">1</a>И преминаха отвъд езерото, в гадаринската страна.</span> <span class="verse"><a name="2">2</a>А като слезе от кораба, веднага Го срещна един човек с нечист дух, който излезе от гробищата.</span> <span class="verse"><a name="3">3</a>Той имаше обиталище в гробищата и никой вече не можеше да го върже дори с верига,</span> <span class="verse"><a name="4">4</a>защото много пъти го бяха връзвали с окови и с вериги, но той беше разкъсвал веригите и счупвал оковите; и никой нямаше сила да го укроти.</span> <span class="verse"><a name="5">5</a>И всякога, нощем и денем, в гробищата и по баирите, той викаше и се посичаше с камъни.</span> <span class="verse"><a name="6">6</a>Но когато видя Иисус отдалеч, бързо отиде при Него и Му се поклони.</span> <span class="verse"><a name="7">7</a>И изкрещя със силен глас и каза: Какво имам аз с Теб, Иисусе, Сине на Всевишния Бог? Заклевам Те в Бога, недей ме мъчи!</span> <span class="verse"><a name="8">8</a>Защото му казваше: Излез от човека, ти, нечисти душе.</span> <span class="verse"><a name="9">9</a>И Иисус го попита: Как ти е името? А той Му каза: Легион ми е името. Защото сме мнозина.</span> <span class="verse"><a name="10">10</a>И много Му се молеше да не ги изпраща вън от страната.</span> <span class="verse"><a name="11">11</a>А там на бърдото пасеше голямо стадо свине.</span> <span class="verse"><a name="12">12</a>И демоните Му се помолиха, казвайки: Прати ни в свинете, за да влезем в тях.</span> <span class="verse"><a name="13">13</a>Иисус им позволи. И нечистите духове излязоха и влязоха в свинете. Тогава стадото – на брой около две хиляди – се спусна по стръмнината в езерото и всички се издавиха в езерото.</span> <span class="verse"><a name="14">14</a>А онези, които ги пасяха, побягнаха и известиха за това в града и по околността. И жителите дойдоха да видят какво е станало.</span> <span class="verse"><a name="15">15</a>И като дойдоха при Иисус, видяха обладания от демоните, в когото беше легионът, да седи облечен и разумен; и се уплашиха.</span> <span class="verse"><a name="16">16</a>И онези, които бяха видели всичко, им разказаха за станалото с обладания от демоните и за свинете.</span> <span class="verse"><a name="17">17</a>А те започнаха да Му се молят да си отиде от техните земи.</span> <span class="verse"><a name="18">18</a>А като влизаше в кораба, този, който беше преди това обладан от демони, Му се молеше да бъде заедно с Него.</span> <span class="verse"><a name="19">19</a>Той обаче не му разреши, а му каза: Иди си у дома при своите и им кажи какви неща ти стори Господ и как се смили над теб.</span> <span class="verse"><a name="20">20</a>И човекът тръгна и започна да разгласява в Декапол какви неща му стори Иисус. И всички се чудеха.</span> <span class="verse"><a name="21">21</a>Когато Иисус пак премина с кораба на отвъдната страна, при Него се събра голямо множество. И Той беше край езерото.</span> <span class="verse"><a name="22">22</a>Тогава дойде един от началниците на синагогата на име Яир, който, като Го видя, падна пред краката Му</span> <span class="verse"><a name="23">23</a>и много Му се молеше, казвайки: Малката ми дъщеря е на умиране. Моля Ти се да дойдеш и да положиш ръце на нея, за да оздравее и да живее.</span> <span class="verse"><a name="24">24</a>И Той отиде с него. И едно голямо множество Го следваше и Го притискаха.</span> <span class="verse"><a name="25">25</a>И една жена, която беше имала кръвотечение дванадесет години</span> <span class="verse"><a name="26">26</a>и беше много пострадала от мнозина лекари, и беше изразходвала целия си имот, без да види някаква полза, а напротив, беше й станало по-зле,</span> <span class="verse"><a name="27">27</a>като чу какво се говореше за Иисус, дойде между народа изотзад и се допря до дрехата Му.</span> <span class="verse"><a name="28">28</a>Защото си казваше: Ако само се допра до дрехата Му, ще оздравея.</span> <span class="verse"><a name="29">29</a>И начаса кръвотечението й престана и тя усети в тялото си, че се изцели от болестта.</span> <span class="verse"><a name="30">30</a>А Иисус, който веднага усети в Себе Си, че е излязла от Него сила, се обърна сред множеството и каза: Кой се допря до дрехите Ми?</span> <span class="verse"><a name="31">31</a>Учениците Му казаха: Ти виждаш, че множеството Те притиска, а казваш: Кой се допря до Мен?</span> <span class="verse"><a name="32">32</a>Но Той се оглеждаше, за да види тази, която беше направила това.</span> <span class="verse"><a name="33">33</a>А жената, уплашена и разтреперена, като знаеше станалото с нея, дойде и падна пред Него, и Му каза цялата истина.</span> <span class="verse"><a name="34">34</a>А Той й каза: Дъще, твоята вяра те изцели; иди си с мир и бъди здрава от болестта си.</span> <span class="verse"><a name="35">35</a>Докато Той още говореше, при Него дойдоха от къщата на началника на синагогата и казаха: Дъщеря ти умря; защо още затрудняваш Учителя?</span> <span class="verse"><a name="36">36</a>Но Иисус, като чу това, което си говореха, каза на началника на синагогата: Не се бой, само вярвай.</span> <span class="verse"><a name="37">37</a>И не позволи на никого да Го придружи освен на Петър, Яков и Якововия брат Йоан.</span> <span class="verse"><a name="38">38</a>И като дойдоха до къщата на началника на синагогата, Той видя вълнение и мнозина, които плачеха и викаха силно.</span> <span class="verse"><a name="39">39</a>И като влезе, им каза: Защо се вълнувате и плачете толкова? Детето не е умряло, а спи.</span> <span class="verse"><a name="40">40</a>А те Му се присмиваха. Но Той, като изкара всички навън, взе бащата и майката на детето и онези, които бяха с Него, и влезе там, където лежеше детето.</span> <span class="verse"><a name="41">41</a>И като хвана детето за ръка, му каза: Талита куми, което значи: Момиче, на теб казвам, стани!</span> <span class="verse"><a name="42">42</a>И момичето веднага стана и започна да ходи, защото беше на дванадесет години. И те бяха много смаяни.</span> <span class="verse"><a name="43">43</a>А Той строго им заповяда никой да не узнае за това; и им заръча да й дадат да яде.</span> </p></div</div></div></body></html>