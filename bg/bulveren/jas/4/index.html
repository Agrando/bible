<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/jas">James</a> &gt <strong>Chapter 4</strong></div><p><span class="verse"><a name="1">1</a>Откъде произлизат боеве и откъде – разпри между вас? Не оттам ли, от вашите страсти, които воюват в телесните ви части?</span> <span class="verse"><a name="2">2</a>Пожелавате, но нямате; убивате и завиждате, но не можете да получите; карате се и се биете, но нямате, защото не просите.</span> <span class="verse"><a name="3">3</a>Просите и не получавате, защото зле просите, за да го разпилеете за страстите си.</span> <span class="verse"><a name="4">4</a>Прелюбодейци и прелюбодейки! Не знаете ли, че приятелството със света е вражда против Бога? И така, който иска да бъде приятел на света, става враг на Бога.</span> <span class="verse"><a name="5">5</a>Или мислите, че Писанието напразно говори, че Бог до ревност копнее за Духа, който е вселил в нас?</span> <span class="verse"><a name="6">6</a>Но Той дава една по-голяма благодат; затова казва: „Бог на горделивите се противи, а на смирените дава благодат.“</span> <span class="verse"><a name="7">7</a>И така, покорете се на Бога. Съпротивете се на дявола, и той ще побегне от вас.</span> <span class="verse"><a name="8">8</a>Приближете се към Бога, и ще се приближи и Той към вас. Измийте ръцете си, вие грешници, и очистете сърцата си, вие колебливи.</span> <span class="verse"><a name="9">9</a>Тъжете, ридайте и плачете; смехът ви нека се обърне в плач и радостта ви – в тъга.</span> <span class="verse"><a name="10">10</a>Смирете се пред Господа, и Той ще ви възвиси.</span> <span class="verse"><a name="11">11</a>Не говорете зло един за друг, братя; който злослови брата или съди брат си, злослови закона и съди закона; а ако съдиш закона, не си изпълнител на закона, а съдия.</span> <span class="verse"><a name="12">12</a>Има само един Законодател и Съдия, който може да спаси и да погуби; а ти кой си, за да съдиш ближния си?</span> <span class="verse"><a name="13">13</a>Слушайте сега вие, които казвате: Днес или утре ще отидем в еди-кой си град, ще останем там една година, ще търгуваме и ще спечелим –</span> <span class="verse"><a name="14">14</a>когато вие не знаете какъв ще бъде утре животът ви, защото вие сте пћра, която се явява за малко и после изчезва –</span> <span class="verse"><a name="15">15</a>вместо да казвате: Ако иска Господ и сме живи, ще направим това или онова.</span> <span class="verse"><a name="16">16</a>Но сега вие се хвалите във вашата надутост. Всяка такава хвалба е зло.</span> <span class="verse"><a name="17">17</a>И така, ако някой знае да прави добро и не го прави, за него това е грях.</span> </p></div</div></div></body></html>