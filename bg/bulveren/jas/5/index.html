<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/jas">James</a> &gt <strong>Chapter 5</strong></div><p><span class="verse"><a name="1">1</a>Елате сега вие, богатите, плачете и ридайте поради бедствията, които идват върху вас.</span> <span class="verse"><a name="2">2</a>Богатството ви изгни и дрехите ви са изядени от молци.</span> <span class="verse"><a name="3">3</a>Златото ви и среброто ви ръждясаха и ръждата им ще свидетелства против вас и ще изяде месата ви като огън. Вие събирахте съкровища в последните дни.</span> <span class="verse"><a name="4">4</a>Ето, заплатата на работниците, които са жънали нивите ви, и от която ги лишихте, вика и виковете на жетварите влязоха в ушите на Господа на Войнствата.</span> <span class="verse"><a name="5">5</a>Вие живяхте на земята разкошно и разпуснато; угоихте сърцата си в ден на клане.</span> <span class="verse"><a name="6">6</a>Осъдихте, убихте праведния и той не ви се противи.</span> <span class="verse"><a name="7">7</a>И така, братя, останете търпеливи до Господното пришествие. Ето, земеделецът очаква скъпоценния плод от земята и дълго търпи за него, докато получи и ранния, и късния дъжд.</span> <span class="verse"><a name="8">8</a>Бъдете и вие търпеливи и укрепете сърцата си, защото Господното пришествие наближи.</span> <span class="verse"><a name="9">9</a>Не се оплаквайте един от друг, братя, за да не бъдете осъдени; ето, Съдията стои пред вратата.</span> <span class="verse"><a name="10">10</a>Братя, вземете за пример на страдание и на търпение пророците, които говориха в Господното Име.</span> <span class="verse"><a name="11">11</a>Ето, облажаваме онези, които са останали твърди. Чули сте за твърдостта на Йов и сте видели края от Господа – че Господ е много жалостив и милостив.</span> <span class="verse"><a name="12">12</a>А преди всичко, братя мои, не се кълнете нито в небето, нито в земята, нито с някоя друга клетва; а нека вашето Да да бъде Да и вашето Не да бъде Не, за да не паднете под осъждане.</span> <span class="verse"><a name="13">13</a>Страда ли някой от вас, нека се моли. Весел ли е някой, нека пее хваления.</span> <span class="verse"><a name="14">14</a>Болен ли е някой от вас, нека повика старейшините на църквата и нека се помолят над него и го помажат с масло в Господното Име.</span> <span class="verse"><a name="15">15</a>И молитвата на вярата ще избави страдащия и Господ ще го повдигне, и ако е извършил грехове, ще му се простят.</span> <span class="verse"><a name="16">16</a>И така, изповядвайте един на друг греховете си и се молете един за друг, за да оздравеете. Много може молитвата на праведния в действието си.</span> <span class="verse"><a name="17">17</a>Илия беше човек със същото естество като нас; и се помоли с молитва да не вали дъжд, и не валя дъжд на земята три години и шест месеца.</span> <span class="verse"><a name="18">18</a>И пак се помоли, и небето даде дъжд и земята произведе своя плод.</span> <span class="verse"><a name="19">19</a>Братя мои, ако някой от вас се отклони от истината и един го обърне,</span> <span class="verse"><a name="20">20</a>нека знае, че който е обърнал грешния от заблудения му път, ще спаси една душа от смърт и ще покрие много грехове.</span> </p></div</div></div></body></html>