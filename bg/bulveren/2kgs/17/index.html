<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2kgs">2 Kings</a> &gt <strong>Chapter 17</strong></div><p><span class="verse"><a name="1">1</a>В дванадесетата година на юдовия цар Ахаз Осия, синът на Ила, се възцари над Израил в Самария и царува девет години.</span> <span class="verse"><a name="2">2</a>Той върши зло пред ГОСПОДА, но не както израилевите царе, които бяха преди него.</span> <span class="verse"><a name="3">3</a>Против него се изкачи асирийският цар Салманасар и Осия му стана слуга и му даваше данък.</span> <span class="verse"><a name="4">4</a>Но асирийският цар откри заговор у Осия, защото той беше изпратил пратеници до египетския цар Сов и не беше дал данък на арамейския цар както всяка година; затова асирийският цар го затвори и върза в тъмница.</span> <span class="verse"><a name="5">5</a>И асирийският цар се изкачи в цялата земя, изкачи се до Самария и я обсаждаше три години.</span> <span class="verse"><a name="6">6</a>В деветата година на Осия асирийският цар превзе Самария, отведе Израил в плен в Асирия и ги засели в Ала и в Авор при реката Гозан, и в мидийските градове.</span> <span class="verse"><a name="7">7</a>А това стана, защото израилевите синове съгрешиха против ГОСПОДА, своя Бог, който ги изведе от египетската земя, изпод ръката на египетския цар, фараона. Те почитаха други богове</span> <span class="verse"><a name="8">8</a>и ходиха в наредбите на езичниците, които ГОСПОД беше изгонил пред израилевите синове, и в наредбите, които израилевите царе направиха.</span> <span class="verse"><a name="9">9</a>И израилевите синове вършиха против ГОСПОДА, своя Бог, тайно неща, които не бяха прави, и си построиха високи места във всичките си градове, от стражарска кула до укрепен град.</span> <span class="verse"><a name="10">10</a>И си издигнаха стълбове и ашери на всеки висок хълм и под всяко зелено дърво;</span> <span class="verse"><a name="11">11</a>и там кадиха по всичките високи места, както езичниците, които ГОСПОД беше изгонил пред тях. И вършиха зли дела, с които разгневиха ГОСПОДА,</span> <span class="verse"><a name="12">12</a>и служиха на идолите, за които ГОСПОД им беше казал: Не вършете такова нещо!</span> <span class="verse"><a name="13">13</a>И ГОСПОД предупреждаваше Израил и Юда чрез всичките пророци и всичките гледачи и казваше: Върнете се от злите си пътища и пазете Моите заповеди и Моите наредби, според целия закон, който заповядах на бащите ви и който ви пратих чрез слугите Си, пророците!</span> <span class="verse"><a name="14">14</a>Но те не послушаха, а закоравиха врата си като врата на бащите си, които не повярваха в ГОСПОДА, своя Бог.</span> <span class="verse"><a name="15">15</a>И отхвърлиха наредбите Му и завета, който беше сключил с бащите им, и свидетелствата, с които свидетелстваше против тях, и последваха идолите и сами станаха идолопоклонници и последваха езичниците наоколо си, за които ГОСПОД им беше заповядал да не правят като тях.</span> <span class="verse"><a name="16">16</a>И оставиха всичките заповеди на ГОСПОДА, своя Бог, и си направиха излян идол, две телета, и направиха ашера и се кланяха на цялото небесно множество и служеха на Ваал.</span> <span class="verse"><a name="17">17</a>Те превеждаха синовете си и дъщерите си през огъня, занимаваха се с окултизъм и гадания и се продаваха да вършат зло пред ГОСПОДА и Го разгневяваха.</span> <span class="verse"><a name="18">18</a>Затова ГОСПОД се разгневи много против Израил и го отхвърли отпред Себе Си. Не остана нищо освен едното племе Юда.</span> <span class="verse"><a name="19">19</a>Но и Юда не опази заповедите на ГОСПОДА, своя Бог, а ходи в наредбите на Израил, които той направи.</span> <span class="verse"><a name="20">20</a>И ГОСПОД отхвърли целия израилев род, унижи ги и ги предаде в ръката на грабители, докато ги отхвърли отпред Себе Си.</span> <span class="verse"><a name="21">21</a>Защото откъсна Израил от Давидовия дом и те направиха Еровоам, сина на Нават, цар. А Еровоам отклони Израил от следването на ГОСПОДА и го въведе в голям грях.</span> <span class="verse"><a name="22">22</a>И израилевите синове ходиха във всичките грехове, които Еровоам извърши. Не се отклониха от тях,</span> <span class="verse"><a name="23">23</a>докато ГОСПОД не отмахна Израил отпред Себе Си, както беше говорил чрез всичките Си слуги, пророците. Така Израил беше отведен от своята земя в Асирия, където е и до днес.</span> <span class="verse"><a name="24">24</a>И асирийският цар доведе хора от Вавилон и от Хута, и от Ава, и от Емат, и от Сефаруим и ги засели в самарийските градове вместо израилевите синове. И те наследиха Самария и се заселиха в градовете й.</span> <span class="verse"><a name="25">25</a>А в началото, когато се заселиха там, те не се бояха от ГОСПОДА и ГОСПОД прати между тях лъвове, които убиваха някои от тях.</span> <span class="verse"><a name="26">26</a>Затова говориха на асирийския цар и казаха: Народите, които ти пресели и настани в самарийските градове, не знаят обичая на местния Бог. Затова той прати лъвове между тях и ето, те ги убиват, понеже не знаят обичая на местния Бог.</span> <span class="verse"><a name="27">27</a>Тогава асирийският цар заповяда и каза: Заведете там един от свещениците, които пленихме оттам. И нека отидат и се заселят там, и нека ги научи на обичая на местния Бог.</span> <span class="verse"><a name="28">28</a>И един от свещениците, които бяха пленили от Самария, дойде и се засели във Ветил и ги учеше как да се боят от ГОСПОДА.</span> <span class="verse"><a name="29">29</a>И те си направиха всеки народ своите богове и ги поставиха в храмовете по високите места, които самаряните бяха направили, всеки народ в градовете си, в които живееха.</span> <span class="verse"><a name="30">30</a>Вавилонските мъже направиха Сокхот-Венот, а хутайските мъже направиха Нергал, ематските мъже направиха Асим,</span> <span class="verse"><a name="31">31</a>авците направиха Ниваз и Тартак, а сефаруимците горяха синовете си в огън за сефаруимските богове Адрамелех и Анамелех.</span> <span class="verse"><a name="32">32</a>Но се бояха и от ГОСПОДА и от всичките народи между тях си поставиха свещеници за високите места, които служеха за тях в храмовете по високите места.</span> <span class="verse"><a name="33">33</a>Бояха се от ГОСПОДА и служеха и на своите си богове според обичая на народите, измежду които бяха преселени.</span> <span class="verse"><a name="34">34</a>И до днес постъпват според предишните обичаи: не се боят от ГОСПОДА и не постъпват нито според своите си наредби и според своите си правила, нито според закона и заповедта, която ГОСПОД заповяда на синовете на Яков, когото нарече Израил.</span> <span class="verse"><a name="35">35</a>А ГОСПОД беше направил с тях завет, като им беше заповядал и казал: Да не се боите от други богове, да не им се покланяте, да не им служите и да не им принасяте жертви;</span> <span class="verse"><a name="36">36</a>а от ГОСПОДА, който ви изведе от египетската земя с голяма сила и с издигната мишца, от Него да се боите, на Него да се покланяте и на Него да принасяте жертви.</span> <span class="verse"><a name="37">37</a>И да внимавате винаги да изпълнявате наредбите, правилата, закона и заповедта, които Той написа за вас, и да не се боите от други богове!</span> <span class="verse"><a name="38">38</a>И да не забравяте завета, който направих с вас, и да не се боите от други богове;</span> <span class="verse"><a name="39">39</a>а от ГОСПОДА, вашия Бог, да се боите; и Той ще ви избави от ръката на всичките ви врагове.</span> <span class="verse"><a name="40">40</a>Но те не послушаха, а постъпваха според предишните си обичаи.</span> <span class="verse"><a name="41">41</a>И така, тези народи се бояха от ГОСПОДА и служеха и на своите изваяни идоли. И синовете им и синовете на синовете им и до днес постъпват, както постъпваха бащите им.</span> </p></div</div></div></body></html>