<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2kgs/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2kgs">2 Kings</a> &gt <strong>Chapter 14</strong></div><p><span class="verse"><a name="1">1</a>Във втората година на израилевия цар Йоас, сина на Йоахаз, се възцари Амасия, синът на юдовия цар Йоас.</span> <span class="verse"><a name="2">2</a>Той беше на двадесет и пет години, когато се възцари, и царува двадесет и девет години в Ерусалим. Името на майка му беше Йоадана, от Ерусалим.</span> <span class="verse"><a name="3">3</a>Той върши това, което беше право пред ГОСПОДА, но не като баща си Давид. Той постъпваше точно както беше постъпвал баща му Йоас.</span> <span class="verse"><a name="4">4</a>И високите места не се отмахнаха, народът още жертваше и кадеше по високите места.</span> <span class="verse"><a name="5">5</a>И когато царството се закрепи в ръката му, той уби слугите си, които бяха убили баща му, царя.</span> <span class="verse"><a name="6">6</a>Но синовете на убийците не уби, според писаното в книгата на Мойсеевия закон, където ГОСПОД заповядва и казва: Бащите да не се умъртвяват заради* синовете и синовете да не се умъртвяват заради* бащите; всеки да се умъртвява заради собствения си грях.</span> <span class="verse"><a name="7">7</a>Той изби десет хиляди души от Едом в Солната долина и превзе град Села с бой, и го нарече Йоктеил, както се нарича и до днес.</span> <span class="verse"><a name="8">8</a>Тогава Амасия изпрати пратеници до израилевия цар Йоас, сина на Йоахаз, син на Ииуй, да кажат: Ела да се погледнем един друг в лице!</span> <span class="verse"><a name="9">9</a>Тогава израилевият цар Йоас изпрати до юдовия цар Амасия да кажат: Ливанският трън изпратил до ливанския кедър да кажат: Дай дъщеря си на сина ми за жена! Но един див звяр, който бил в Ливан, минал и стъпкал тръна.</span> <span class="verse"><a name="10">10</a>Ти наистина разби Едом и сърцето ти се възгордя. Радвай се на славата си и стой у дома си! Защо да предизвикваш бедата и да паднеш, и ти, и Юда с теб?</span> <span class="verse"><a name="11">11</a>Но Амасия не послуша. Тогава израилевият цар Йоас се изкачи и се погледнаха един друг в лице, той и юдовият цар Амасия, във Ветсемес, който принадлежи на Юда.</span> <span class="verse"><a name="12">12</a>И Юда беше разбит пред Израил и побягнаха, всеки в шатрата си.</span> <span class="verse"><a name="13">13</a>И израилевият цар Йоас плени юдовия цар Амасия, сина на Йоас, син на Охозия, във Ветсемес. И дойде в Ерусалим и събори четиристотин лакътя от ерусалимската стена, от Ефремовата порта до Портата на ъгъла.</span> <span class="verse"><a name="14">14</a>И взе цялото злато и сребро и всичките съдове, които се намериха в ГОСПОДНИЯ дом и в съкровищата на царската къща, и заложници, и се върна в Самария.</span> <span class="verse"><a name="15">15</a>А останалите дела, които Йоас извърши, и юначеството му, и как воюва с юдовия цар Амасия, не са ли записани в Книгата на летописите на израилевите царе?</span> <span class="verse"><a name="16">16</a>И Йоас легна при бащите си и беше погребан в Самария при израилевите царе. А вместо него се възцари синът му Еровоам.</span> <span class="verse"><a name="17">17</a>А юдовият цар Амасия, синът на Йоас, живя петнадесет години след смъртта на израилевия цар Йоас, сина на Йоахаз.</span> <span class="verse"><a name="18">18</a>А останалите дела на Амасия не са ли записани в книгата на летописите на юдовите царе?</span> <span class="verse"><a name="19">19</a>А в Ерусалим направиха заговор против него и той побягна в Лахис, но пратиха след него в Лахис и там го убиха.</span> <span class="verse"><a name="20">20</a>И го докараха на коне и беше погребан в Ерусалим при бащите си в Давидовия град.</span> <span class="verse"><a name="21">21</a>Тогава целият народ на Юда взе Азария, който беше на шестнадесет години, и го направи цар вместо баща му Амасия.</span> <span class="verse"><a name="22">22</a>Той построи Елат и го възвърна на Юда, след като царят легна при бащите си.</span> <span class="verse"><a name="23">23</a>В петнадесетата година на юдовия цар Амасия, сина на Йоас, в Самария се възцари Еровоам, синът на израилевия цар Йоас, и царува четиридесет и една години.</span> <span class="verse"><a name="24">24</a>Той върши зло пред ГОСПОДА; не се отклони от нито един от греховете на Еровоам, сина на Нават, с които той въведе Израил в грях.</span> <span class="verse"><a name="25">25</a>Той възстанови границата на Израил от прохода на Емат до Морето на равнината, според словото на ГОСПОДА, Израилевия Бог, което Той говори чрез слугата Си Йона, сина на Аматий, пророка, който беше от Гат-Ефер.</span> <span class="verse"><a name="26">26</a>Защото ГОСПОД видя, че притеснението на Израил беше много горчиво, че вече нямаше нито роб, нито свободен и нямаше кой да помогне на Израил.</span> <span class="verse"><a name="27">27</a>И ГОСПОД не рече да изличи изпод небето името на Израил и ги избави чрез ръката на Еровоам, сина на Йоас.</span> <span class="verse"><a name="28">28</a>А останалите дела на Еровоам и всичко, което извърши, и юначеството му, как воюва и как възвърна на Израил Дамаск и Емат, които бяха подчинени на Юда, не са ли записани в Книгата на летописите на израилевите царе?</span> <span class="verse"><a name="29">29</a>И Еровоам легна при бащите си, израилевите царе. А вместо него се възцари синът му Захария.</span> </p></div</div></div></body></html>