<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2kgs">2 Kings</a> &gt <strong>Chapter 11</strong></div><p><span class="verse"><a name="1">1</a>А Готолия, майката на Охозия, като видя, че синът й умря, стана и погуби цялото царско потомство.</span> <span class="verse"><a name="2">2</a>Но Йосавеета, дъщерята на цар Йорам, сестрата на Охозия, взе Йоас, сина на Охозия, и го открадна отсред царските синове, когато ги убиваха; и го скри от Готолия в спалнята заедно с кърмачката му, и не го убиха.</span> <span class="verse"><a name="3">3</a>И шест години беше при нея, скрит в ГОСПОДНИЯ дом. А Готолия царуваше над земята.</span> <span class="verse"><a name="4">4</a>А в седмата година Йодая изпрати да доведат стотниците на дворцовите войници и на телохранителите и да дойдат при него в ГОСПОДНИЯ дом. И направи договор с тях и ги закле в ГОСПОДНИЯ дом и им показа царския син.</span> <span class="verse"><a name="5">5</a>И им заповяда и каза: Ето какво трябва да направите: една трета от вас, които постъпвате на служба в събота, нека пази стража при царската къща,</span> <span class="verse"><a name="6">6</a>една трета — при портата Сур и една трета — при портата зад телохранителите. Така да пазите стража при къщата на смени.</span> <span class="verse"><a name="7">7</a>И двата други отряда, всички, които напускате служба в събота, да пазите стража в ГОСПОДНИЯ дом около царя.</span> <span class="verse"><a name="8">8</a>Да обградите царя от всички страни, всеки с оръжията си в ръка, и който влезе в редовете, да бъде убит. И да бъдете с царя при излизането му и при влизането му.</span> <span class="verse"><a name="9">9</a>И стотниците направиха всичко, както заповяда свещеник Йодая, и взеха всеки мъжете си — онези, които щяха да постъпят на служба в събота, и онези, които щяха да напуснат служба в събота — и дойдоха при свещеник Йодая.</span> <span class="verse"><a name="10">10</a>И свещеникът даде на стотниците копията и щитовете на цар Давид, които бяха в ГОСПОДНИЯ дом.</span> <span class="verse"><a name="11">11</a>И телохранителите, всеки с оръжията си в ръка, застанаха около царя, от дясната страна на дома до лявата страна на дома, при олтара и при дома.</span> <span class="verse"><a name="12">12</a>Тогава Йодая изведе царския син и положи на него короната и свидетелството. И го направиха цар и го помазаха, и плеснаха с ръце и извикаха: Да живее царят!</span> <span class="verse"><a name="13">13</a>А когато Готолия чу вика на телохранителите и на народа, дойде при народа в ГОСПОДНИЯ дом.</span> <span class="verse"><a name="14">14</a>И погледна, и ето, царят стоеше при колоната според обичая и военачалниците и тръбачите стояха при царя, и целият народ на страната се радваше и надуваше тръбите. Тогава Готолия раздра дрехите си и извика: Заговор! Заговор!</span> <span class="verse"><a name="15">15</a>И свещеник Йодая заповяда на стотниците, поставени над войската, и им каза: Извадете я между редовете и който я последва, го убийте с меч! Защото свещеникът беше казал: Да не бъде убита в ГОСПОДНИЯ дом.</span> <span class="verse"><a name="16">16</a>И я хванаха и тя отиде в царската къща по пътя през входа за конете, и там я убиха.</span> <span class="verse"><a name="17">17</a>Тогава Йодая направи завет между ГОСПОДА и царя и народа, че ще бъде народ на ГОСПОДА; а също и между царя и народа.</span> <span class="verse"><a name="18">18</a>И целият народ на страната влезе в храма на Ваал и го събори, изпотрошиха изцяло жертвениците му и образите му, а Матан, жреца на Ваал, убиха пред жертвениците. И свещеникът постави надзиратели над ГОСПОДНИЯ дом.</span> <span class="verse"><a name="19">19</a>И той взе стотниците, дворцовите войници, телохранителите и целия народ на страната и изведоха царя от ГОСПОДНИЯ дом и слязоха в царската къща по пътя през портата на телохранителите. И той седна на царския престол.</span> <span class="verse"><a name="20">20</a>Така целият народ на страната се зарадва и градът се успокои. А Готолия убиха с меч при царската къща.</span> <span class="verse"><a name="21">21</a>Йоас беше на седем години, когато се възцари.</span> </p></div</div></div></body></html>