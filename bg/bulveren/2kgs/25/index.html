<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2kgs/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2kgs">2 Kings</a> &gt <strong>Chapter 25</strong></div><p><span class="verse"><a name="1">1</a>И в деветата година на царуването му, в десетия месец, на десетия ден от месеца, вавилонският цар Навуходоносор дойде, той и цялата му войска, против Ерусалим и разположи стана си против него; и издигнаха укрепления наоколо против него.</span> <span class="verse"><a name="2">2</a>И градът беше под обсада до единадесетата година на цар Седекия.</span> <span class="verse"><a name="3">3</a>А на деветия ден от четвъртия месец гладът стана много голям в града и нямаше хляб за народа на страната.</span> <span class="verse"><a name="4">4</a>И портата на града беше разбита и всичките военни мъже побягнаха през нощта по пътя на портата, която е между двете стени, при царската градина — а халдейците бяха около града — и царят отиде по пътя за равнината.</span> <span class="verse"><a name="5">5</a>А войската на халдейците преследва царя и го настигнаха в равнините на Ерихон. И цялата му войска се разбяга от него.</span> <span class="verse"><a name="6">6</a>И хванаха царя и го заведоха при вавилонския цар в Ривла, и произнесоха присъда над него.</span> <span class="verse"><a name="7">7</a>И посякоха синовете на Седекия пред очите му и избодоха очите на Седекия, и го оковаха в бронзови окови, и го отведоха във Вавилон.</span> <span class="verse"><a name="8">8</a>А в петия месец, на седмия ден от месеца, а годината беше деветнадесетата година на цар Навуходоносор, вавилонския цар, началникът на телохранителите Навузардан, служител на вавилонския цар, дойде в Ерусалим.</span> <span class="verse"><a name="9">9</a>И той изгори ГОСПОДНИЯ дом и царската къща, и всичките къщи в Ерусалим; всяка голяма къща изгори с огън.</span> <span class="verse"><a name="10">10</a>И цялата халдейска войска, която беше с началника на телохранителите, събори стените около Ерусалим.</span> <span class="verse"><a name="11">11</a>И началникът на телохранителите Навузардан отведе в плен остатъка от народа, който беше останал в града, и бежанците, които бяха прибягнали при вавилонския цар, и остатъка от множеството.</span> <span class="verse"><a name="12">12</a>И началникът на телохранителите остави някои от сиромасите на земята за лозари и земеделци.</span> <span class="verse"><a name="13">13</a>А бронзовите стълбове, които бяха в ГОСПОДНИЯ дом, и стойките, и бронзовото море, които бяха в ГОСПОДНИЯ дом, халдейците строшиха и пренесоха бронза им във Вавилон.</span> <span class="verse"><a name="14">14</a>Взеха и котлите, и лопатите, и щипците, и тамянниците, и всичките бронзови принадлежности, с които се извършваше службата.</span> <span class="verse"><a name="15">15</a>Началникът на телохранителите взе и кадилниците и легените, каквото беше от злато, като злато и каквото беше от сребро, като сребро.</span> <span class="verse"><a name="16">16</a>А двата стълба, едното море и стойките, които Соломон беше направил за ГОСПОДНИЯ дом, бронзът на всички тези неща не можеше да се претегли.</span> <span class="verse"><a name="17">17</a>Височината на единия стълб беше осемнадесет лакътя и върху него имаше бронзов капител, а височината на капитела беше три лакътя. А наоколо върху капитела имаше плетени мрежи и нарове, всичките бронзови. Също такъв беше и вторият стълб с плетените мрежи.</span> <span class="verse"><a name="18">18</a>Началникът на телохранителите взе и първосвещеника Сарая и втория свещеник Софония, и тримата вратари,</span> <span class="verse"><a name="19">19</a>и от града взе един скопец, който беше надзирател на военните мъже, и петима мъже от тези, които бяха постоянно при царя, които се намериха в града, и писаря на военачалника, който събираше народа на земята за войската, и шестдесет мъже от народа на земята, които се намериха в града.</span> <span class="verse"><a name="20">20</a>И началникът на телохранителите Навузардан ги взе и ги заведе при вавилонския цар в Ривла.</span> <span class="verse"><a name="21">21</a>И вавилонският цар ги удари и ги уби в Ривла, в земята Емат. Така Юда беше отведен в плен от земята си.</span> <span class="verse"><a name="22">22</a>А колкото за народа, който остана в юдовата земя, който вавилонският цар Навуходоносор беше оставил, над него той постави за управител Годолия, сина на Ахикам, син на Сафан.</span> <span class="verse"><a name="23">23</a>А когато всичките военачалници, те и мъжете им, чуха, че вавилонският цар поставил за управител Годолия, дойдоха при Годолия в Масфа; а именно: Исмаил, синът на Натания, и Йоанан, синът на Кария, и Сарая, синът на нетофатеца Танумет, и Яазания, синът на един маахатец, те и мъжете им.</span> <span class="verse"><a name="24">24</a>И Годолия се закле на тях и на мъжете им и им каза: Не се страхувайте да бъдете слуги на халдейците! Заселете се в земята и работете на вавилонския цар, и ще ви бъде добре.</span> <span class="verse"><a name="25">25</a>Но в седмия месец Исмаил, синът на Натания, син на Елисам, от царския род, дойде заедно с десет мъже и убиха Годолия, и той умря, както и юдеите и халдейците, които бяха с него в Масфа.</span> <span class="verse"><a name="26">26</a>Тогава целият народ, от малък до голям, и военачалниците станаха и отидоха в Египет, защото се уплашиха от халдейците.</span> <span class="verse"><a name="27">27</a>А в тридесет и седмата година от пленяването на юдовия цар Йоахин, в дванадесетия месец, на двадесет и седмия ден от месеца, вавилонският цар Евил-Меродах издигна главата на юдовия цар Йоахин в годината на възцаряването си и го изведе от тъмницата.</span> <span class="verse"><a name="28">28</a>И му говори любезно и постави неговия престол над престола на царете, които бяха с него във Вавилон.</span> <span class="verse"><a name="29">29</a>И той смени затворническите си дрехи и се хранеше винаги пред него през всичките дни на живота си.</span> <span class="verse"><a name="30">30</a>А колкото за храната му, от царя му се даваше постоянна храна, ежедневен дял, през всичките дни на живота му.</span> </p></div</div></div></body></html>