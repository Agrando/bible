<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/isa/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/isa">Isaiah</a> &gt <strong>Chapter 21</strong></div><p><span class="verse"><a name="1">1</a>Пророчество, наложено за пустинята на морето: Както вихрушките се носят в южната страна, така идва разрушение от пустинята, от страшна земя.</span> <span class="verse"><a name="2">2</a>Тежко видение ми се откри: Грабителят граби, опустошителят опустошава. Изкачи се, Еламе, обсади, Мидийо! Спрях всичките й въздишания.</span> <span class="verse"><a name="3">3</a>Затова слабините ми са пълни с болка; мъки ме обзеха, като мъките на родилка. Сгърбен съм и не мога да чуя, смутен съм и не мога да видя.</span> <span class="verse"><a name="4">4</a>Сърцето ми се смути, ужас ме обзе; полумракът, който пожелах, се обърна в ужас за мен.</span> <span class="verse"><a name="5">5</a>Приготвят трапезата, стражата бди, ядат, пият! Станете, князе! Излъскайте щитове!</span> <span class="verse"><a name="6">6</a>Защото така ми каза Господ: Иди, постави страж да известява, каквото види.</span> <span class="verse"><a name="7">7</a>И видя впряг конници по двама, впряг магарета и впряг камили. И се вслуша внимателно, с голямо внимание,</span> <span class="verse"><a name="8">8</a>и извика като лъв: Господарю мой, аз стоя постоянно на стражевата кула през деня и оставам на стражата си целите нощи.</span> <span class="verse"><a name="9">9</a>Но, ето! Идва впряг, мъже, конници по двама! И проговори и каза: Падна, падна Вавилон, и всичките изваяни идоли на боговете му се строшиха на земята!</span> <span class="verse"><a name="10">10</a>О, мой овършан народе и сине на хармана ми! Каквото чух от ГОСПОДА на Войнствата, Израилевия Бог, ви заявих.</span> <span class="verse"><a name="11">11</a>Пророчество, наложено за Едом: Към мен вика един от Сиир: Стражо, колко е часът на нощта? Стражо, колко е часът на нощта?</span> <span class="verse"><a name="12">12</a>Стражът каза: Утрото иде, а също и нощта. Ако ще питате, питайте; върнете се, елате.</span> <span class="verse"><a name="13">13</a>Пророчество, наложено за Арабия: В гората на Арабия ще пренощувате, дедански кервани.</span> <span class="verse"><a name="14">14</a>Донесете вода да посрещнете жадния, жители на теманската земя, посрещнете бежанеца с хляб.</span> <span class="verse"><a name="15">15</a>Защото побягнаха от мечовете, от изтегления меч, от опънатия лък и от тежестта на войната.</span> <span class="verse"><a name="16">16</a>Защото така ми каза Господ: За една година, каквито са годините на наемник, ще изчезне цялата слава на Кидар.</span> <span class="verse"><a name="17">17</a>И останалият брой на стрелците, на силните мъже на синовете на Кидар, ще бъде малък, защото ГОСПОД, Израилевият Бог, изговори това.</span> </p></div</div></div></body></html>