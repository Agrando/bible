<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/isa/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/isa">Isaiah</a> &gt <strong>Chapter 46</strong></div><p><span class="verse"><a name="1">1</a>Прегъна се Вил, приведе се Нево; образите им са натоварени на животни и на добитък; товарът ви е натоварен, бреме за умореното животно.</span> <span class="verse"><a name="2">2</a>Приведоха се, прегънаха се заедно, не можаха да отърват товара, а самите те отидоха в плен.</span> <span class="verse"><a name="3">3</a>Слушайте Ме, доме яковов, и целия остатък на израилевия дом, които сте носени от Мен още от утробата и държани още от майчиния скут!</span> <span class="verse"><a name="4">4</a>И до старостта ви Аз Съм; и докато побелеете, Аз ще ви нося. Аз направих и Аз ще вдигна, и Аз ще нося и избавя.</span> <span class="verse"><a name="5">5</a>На кого ще Ме уподобите и приравните, и ще Ме съпоставите, че да бъдем подобни?</span> <span class="verse"><a name="6">6</a>Онези, които изсипват злато от торбичка и претеглят сребро на везни, наемат златар, да го направи на бог — падат по лице, да, и му се покланят.</span> <span class="verse"><a name="7">7</a>Вдигат го на рамо, носят го и го полагат на мястото му, и там стои — не мърда от мястото си. Още и викат към него, но не отговаря, никого не избавя от бедата му.</span> <span class="verse"><a name="8">8</a>Помнете това и се дръжте като мъже, вземете го отново присърце, отстъпници!</span> <span class="verse"><a name="9">9</a>Помнете предишните неща от древността — че Аз съм Бог и няма друг; Аз съм Бог и няма подобен на Мен;</span> <span class="verse"><a name="10">10</a>който от началото изявявам края и от древността — нестаналите още неща; който казвам: Намерението Ми ще се извърши и ще направя всичко, което Ми е угодно.</span> <span class="verse"><a name="11">11</a>Аз съм, който викам хищна птица от изток, от далечна земя — мъжа по Своя план. Да, говорих и ще го направя да стане; намислих и ще го извърша.</span> <span class="verse"><a name="12">12</a>Слушайте Ме, вие коравосърдечни, които сте далеч от правдата:</span> <span class="verse"><a name="13">13</a>Приближих правдата Си, тя няма да бъде далеч и спасението Ми няма да закъснее. И ще дам спасение в Сион и славата Си — на Израил.</span> </p></div</div></div></body></html>