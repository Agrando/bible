<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/isa/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/isa">Isaiah</a> &gt <strong>Chapter 37</strong></div><p><span class="verse"><a name="1">1</a>А когато цар Езекия чу това, той раздра дрехите си, покри се с вретище и влезе в ГОСПОДНИЯ дом.</span> <span class="verse"><a name="2">2</a>И прати управителя на царския дом Елиаким, писаря Шевна и старейшините на свещениците, покрити с вретища, при пророк Исая, сина на Амос.</span> <span class="verse"><a name="3">3</a>И те му казаха: Така казва Езекия: Ден на скръб, на изобличение и на опозоряване е този ден, защото децата дойдоха до раждане, но няма сила за раждане.</span> <span class="verse"><a name="4">4</a>Може би ГОСПОД, твоят Бог, ще чуе думите на рапсака, когото господарят му, асирийският цар, изпрати да хули живия Бог, и ще го накаже заради думите, които ГОСПОД, твоят Бог, чу. Моля те, издигни молба за остатъка, който е оцелял.</span> <span class="verse"><a name="5">5</a>И така, слугите на цар Езекия отидоха при Исая.</span> <span class="verse"><a name="6">6</a>И Исая им каза: Така да кажете на господаря си: Така казва ГОСПОД: Не се бой от думите, които чу, с които слугите на асирийския цар Ме похулиха.</span> <span class="verse"><a name="7">7</a>Ето, Аз ще сложа в него такъв дух, че като чуе слух, ще се върне в земята си, и ще го поваля с меч в неговата земя.</span> <span class="verse"><a name="8">8</a>И рапсакът се върна и намери асирийския цар да воюва с Ливна; защото беше чул, че той тръгнал от Лахис.</span> <span class="verse"><a name="9">9</a>А царят беше чул да казват за етиопския цар Тирак: Излязъл е да воюва против теб! И като чу, изпрати посланици до Езекия да кажат:</span> <span class="verse"><a name="10">10</a>Така да говорите на юдовия цар Езекия и да кажете: Да не те мами твоят Бог, на когото се уповаваш, като казваш: Ерусалим няма да бъде предаден в ръката на асирийския цар!</span> <span class="verse"><a name="11">11</a>Ето, ти чу какво са направили асирийските царе на всичките земи, как са ги изтребили. Ти ли ще се избавиш?</span> <span class="verse"><a name="12">12</a>Боговете на народите избавиха ли онези, които бащите ми унищожиха: Гозан, Харан, Ресеф и синовете на Еден, които бяха в Таласар?</span> <span class="verse"><a name="13">13</a>Къде са царят на Емат, царят на Арфад и царят на града Сефаруим, на Ена и на Ава?</span> <span class="verse"><a name="14">14</a>И Езекия взе писмото от ръката на пратениците и го прочете, и се изкачи в ГОСПОДНИЯ дом, и Езекия го разгъна пред ГОСПОДА.</span> <span class="verse"><a name="15">15</a>И Езекия се помоли на ГОСПОДА, като каза:</span> <span class="verse"><a name="16">16</a>ГОСПОДИ на Войнствата, Боже на Израил, който седиш на престол между херувимите, Ти и само Ти си Бог на всичките земни царства! Ти си направил небето и земята.</span> <span class="verse"><a name="17">17</a>ГОСПОДИ, приклони ухото Си и чуй! ГОСПОДИ, отвори очите Си и виж! Чуй всичките думи на Сенахирим, който изпрати този да похули живия Бог!</span> <span class="verse"><a name="18">18</a>Наистина, ГОСПОДИ, асирийските царе опустошиха всичките страни и земята им,</span> <span class="verse"><a name="19">19</a>и хвърлиха в огъня боговете им, защото не бяха богове, а дело на човешки ръце, дървета и камъни, и те ги унищожиха.</span> <span class="verse"><a name="20">20</a>И сега, ГОСПОДИ, Боже наш, спаси ни от ръката му, за да познаят всичките земни царства, че Ти, ГОСПОД, си единственият Бог!</span> <span class="verse"><a name="21">21</a>Тогава Исая, синът на Амос, изпрати до Езекия да кажат: Така казва ГОСПОД, Израилевият Бог: Това, за което Ми се помоли против асирийския цар Сенахирим,</span> <span class="verse"><a name="22">22</a>ето словото, което ГОСПОД говори за него: Презря те, присмя ти се девицата, сионската дъщеря; зад теб поклати глава ерусалимската дъщеря.</span> <span class="verse"><a name="23">23</a>Кого си обидил и похулил ти? И срещу кого си издигнал гласа си и си надигнал очите си? Срещу Светия Израилев.</span> <span class="verse"><a name="24">24</a>Господа си обидил ти чрез слугите си, като си казал: С множеството на колесниците си се изкачих на височината на планините, чак до краищата на Ливан, и ще изсека високите му кедри, избраните му елхи, и ще вляза в най-далечната му височина, в най-гъстата му гора.</span> <span class="verse"><a name="25">25</a>Изкопах и пих вода и със стъпалото на краката си ще пресуша всичките египетски канали.</span> <span class="verse"><a name="26">26</a>Не си ли чул, че Аз съм наредил това отдавна и от древни времена съм го образувал? И сега го изпълних, така че ти да опустошаваш укрепени градове до купища развалини.</span> <span class="verse"><a name="27">27</a>И жителите им бяха безсилни, уплашиха се, посрамиха се, бяха като трева на полето, като зеленина, като трева на къщния покрив, която изсъхва, преди да е пораснала.</span> <span class="verse"><a name="28">28</a>Но аз зная жилището ти, излизането ти и влизането ти, и буйството ти против Мен.</span> <span class="verse"><a name="29">29</a>Понеже буйството ти против Мен и надменността ти стигнаха до ушите Ми, затова ще сложа куката Си в ноздрите ти и юздата Си в устните ти и ще те върна по пътя, по който си дошъл.</span> <span class="verse"><a name="30">30</a>И това ще ти бъде знамението: Тази година ще ядете самораслото, втората година — това, което израсте от същото, а третата година посейте и пожънете, насадете лозя и яжте плода им.</span> <span class="verse"><a name="31">31</a>И оцелялото от юдовия дом, което е останало, пак ще пуска корени надолу и ще дава плод нагоре.</span> <span class="verse"><a name="32">32</a>Защото от Ерусалим ще излезе остатък и от хълма Сион — оцелялото. Ревността на ГОСПОДА на Войнствата ще извърши това.</span> <span class="verse"><a name="33">33</a>Затова, така казва ГОСПОД за асирийския цар: Няма да влезе в този град, няма да изстреля там стрела, няма да дойде пред него с щит и няма да издигне против него могила!</span> <span class="verse"><a name="34">34</a>По пътя, по който е дошъл, по него ще се върне и в този град няма да влезе, заявява ГОСПОД.</span> <span class="verse"><a name="35">35</a>И аз ще защитя този град, за да го избавя заради Себе Си и заради слугата Си Давид.</span> <span class="verse"><a name="36">36</a>И Ангелът ГОСПОДЕН излезе и изби сто осемдесет и пет хиляди души в асирийския стан. И когато станаха сутринта, ето, всички те бяха мъртви трупове.</span> <span class="verse"><a name="37">37</a>И асирийският цар Сенахирим се вдигна и си отиде; върна се, и остана в Ниневия.</span> <span class="verse"><a name="38">38</a>А като се кланяше в храма на бога си Нисрох, синовете му Адрамелех и Сарасар го убиха с меч и избягаха в араратската земя. А вместо него се възцари синът му Есарадон.</span> </p></div</div></div></body></html>