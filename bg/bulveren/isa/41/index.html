<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/isa/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/isa">Isaiah</a> &gt <strong>Chapter 41</strong></div><p><span class="verse"><a name="1">1</a>Замълчете пред Мен, вие, острови! И племената нека подновят силата си; нека приближат, тогава нека говорят; нека се приближим заедно на съд.</span> <span class="verse"><a name="2">2</a>Кой издигна от изгрева праведния, призова го при краката Си, предаде му народи и му подчини царе, предаде ги на меча му като прах, на лъка му — като отвята плява?</span> <span class="verse"><a name="3">3</a>Преследва ги, безопасно минава по пътя, по който не е ходил с краката си.</span> <span class="verse"><a name="4">4</a>Кой подейства и извърши това, кой повика поколенията отначало? Аз, ГОСПОД, съм първият и с последните, Аз Съм.</span> <span class="verse"><a name="5">5</a>Островите видяха и се уплашиха, земните краища потрепериха, приближиха се и дойдоха.</span> <span class="verse"><a name="6">6</a>Всеки помогна на другаря си и каза на брат си: Бъди силен!</span> <span class="verse"><a name="7">7</a>И майсторът насърчаваше златаря, и този, който изглажда с чук — онзи, който удря на наковалнята, като казваше за спойката: Добра е. — и го закрепваше с гвоздеи, за да не се клати.</span> <span class="verse"><a name="8">8</a>Но ти, Израилю, служителю Мой, Якове, когото избрах, потомство на Моя приятел Авраам,</span> <span class="verse"><a name="9">9</a>ти, когото взех от краищата на земята и повиках от най-далечните й страни, и ти казах: Ти си Мой служител, избрах те и не те отхвърлих. —</span> <span class="verse"><a name="10">10</a>не бой се, защото Аз съм с теб; не се страхувай, защото Аз съм твой Бог. Ще те укрепя, да, ще ти помогна, да, ще те подпра с праведната Си десница,</span> <span class="verse"><a name="11">11</a>Ето, ще се посрамят и опозорят всички, които ти се гневят, противниците ти ще станат като нищо и ще погинат.</span> <span class="verse"><a name="12">12</a>Ще ги потърсиш и няма да ги намериш — онези, които се карат с теб. Като нищо, като че ги няма, ще станат онези, които воюват против теб.</span> <span class="verse"><a name="13">13</a>Защото Аз, ГОСПОД, съм твоят Бог, който подкрепям десницата ти и ти казвам: Не бой се, Аз ще ти помогна.</span> <span class="verse"><a name="14">14</a>Не бой се, червею Якове, и вие, хорица израилеви! Аз ще ти помагам, заявява ГОСПОД, и Изкупителят ти, Светият Израилев.</span> <span class="verse"><a name="15">15</a>Ето, направих те нова остра назъбена диканя; ще овършееш планините и ще ги стриеш и хълмовете ще направиш като ситна плява.</span> <span class="verse"><a name="16">16</a>Ще ги отвееш и вятърът ще ги отнесе, и бурята ще ги разпръсне. А ти ще се зарадваш в ГОСПОДА, ще се хвалиш в Светия Израилев.</span> <span class="verse"><a name="17">17</a>Сиромасите и бедните, които търсят вода и няма, и езикът им съхне от жажда — Аз, ГОСПОД ще ги послушам, Аз, Израилевият Бог, няма да ги оставя.</span> <span class="verse"><a name="18">18</a>Ще отворя реки на голите височини и извори сред долините; ще направя пустинята на водни езера и сухата земя — на водни извори.</span> <span class="verse"><a name="19">19</a>Ще сложа в пустинята кедър, акация, мирта и маслинено дърво; в степта ще поставя заедно елха, явор и кипарис;</span> <span class="verse"><a name="20">20</a>за да видят и да знаят, да разсъдят и да разберат всички заедно, че ръката на ГОСПОДА е направила това и Светият Израилев го е създал.</span> <span class="verse"><a name="21">21</a>Представете делото си, казва ГОСПОД, приведете силните си доказателства, казва Царят на Яков.</span> <span class="verse"><a name="22">22</a>Нека ги приведат и нека ни кажат какво ще стане! Кажете предишното, какво е било, за да го вземем присърце и да узнаем следствието му! Или известете ни бъдещето,</span> <span class="verse"><a name="23">23</a>кажете какво идва после, за да познаем, че сте богове. Да, направете някакво добро или направете някакво зло, за да се ужасим и да го видим всички заедно.</span> <span class="verse"><a name="24">24</a>Ето, вие сте по-малко от нищо и делата ви — по-малко от нула. Гнусота е, който ви избира.</span> <span class="verse"><a name="25">25</a>Издигнах един от север и той идва; от изгрев слънце един, който призовава Името Ми. И ще стъпче първенците като кал, както грънчарят тъпче глината.</span> <span class="verse"><a name="26">26</a>Кой е изявил това отначало, за да знаем; и отнапред, че да кажем: Прав е? Да, никой не го е изявил; да, никой не го е казал; да, никой не е чул думите ви!</span> <span class="verse"><a name="27">27</a>Пръв Аз казах на Сион: Ето, ето ги! И дадох на Ерусалим благовестител.</span> <span class="verse"><a name="28">28</a>И прегледах и нямаше никой, и между тези нямаше съветник — да ги попитам и да ми отвърнат дума.</span> <span class="verse"><a name="29">29</a>Ето, те всички са суета, делата им са нищо, вятър и празнота са излените им идоли.</span> </p></div</div></div></body></html>