<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/isa">Isaiah</a> &gt <strong>Chapter 32</strong></div><p><span class="verse"><a name="1">1</a>Ето, един цар ще царува с правда и князете ще управляват с правосъдие,</span> <span class="verse"><a name="2">2</a>и един човек ще бъде като заслон от вятър и като прибежище от буря, като водни потоци в сухо място, като сянка от огромна канара в жадна земя.</span> <span class="verse"><a name="3">3</a>Очите на виждащите няма да бъдат помрачени и ушите на слушащите ще внимават.</span> <span class="verse"><a name="4">4</a>И сърцето на безразсъдните ще разбере знание и езикът на заекващите ще говори бързо и ясно.</span> <span class="verse"><a name="5">5</a>Безумният няма вече да се нарича благороден и сребролюбецът няма вече да се казва щедър;</span> <span class="verse"><a name="6">6</a>защото безумният говори безумно и сърцето му работи беззаконие, за да върши безбожие и да говори заблуда против ГОСПОДА, за да остави празна душата на гладния и да отнеме питието на жадния.</span> <span class="verse"><a name="7">7</a>А на сребролюбеца средствата са зли, той замисля коварства, за да погуби сиромаха с лъжливи думи дори когато бедният говори правда.</span> <span class="verse"><a name="8">8</a>А благородният замисля благородни неща и ще стои в благородни неща.</span> <span class="verse"><a name="9">9</a>Станете, вие безгрижни жени, и чуйте гласа ми; вслушайте се в говоренето ми, вие нехайни дъщери!</span> <span class="verse"><a name="10">10</a>След ден и година ще бъдете ужасени, вие нехайни, защото гроздоберът ще се изгуби, беритбата няма да дойде.</span> <span class="verse"><a name="11">11</a>Треперете, вие безгрижни, ужасявайте се, вие нехайни! Съблечете се и се оголете, и опашете хълбоците си с вретище!</span> <span class="verse"><a name="12">12</a>Ще се бият в гърди за приятните поля, за плодородните лозя.</span> <span class="verse"><a name="13">13</a>На земята на народа ми ще растат тръни и бодливи храсталаци, а и върху всички къщи на веселие в ликуващия град;</span> <span class="verse"><a name="14">14</a>защото дворецът е изоставен, шумният град е напуснат, крепостта и кулата са пещери до века, радост за диви магарета, пасбище за стада —</span> <span class="verse"><a name="15">15</a>докато Духът се излее на нас от висините и пустинята стане плодородно поле, а плодородното поле се счете като гора.</span> <span class="verse"><a name="16">16</a>Тогава правосъдие ще се засели в пустинята и правда ще обитава в плодородното поле.</span> <span class="verse"><a name="17">17</a>И делото на правдата ще бъде мир и действието на правдата ще бъде покой и сигурност до века.</span> <span class="verse"><a name="18">18</a>И Моят народ ще обитава в мирно заселище, в сигурни жилища, и в спокойни места за почивка.</span> <span class="verse"><a name="19">19</a>Но ще вали градушка при падането на гората и градът съвсем ще се сниши.</span> <span class="verse"><a name="20">20</a>Блажени вие, които сеете при всяка вода и изпращате навред крака на вола и магарето!</span> </p></div</div></div></body></html>