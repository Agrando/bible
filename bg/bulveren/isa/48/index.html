<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/isa/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/isa">Isaiah</a> &gt <strong>Chapter 48</strong></div><p><span class="verse"><a name="1">1</a>Чуйте това, доме яковов, които се наричате с името Израил и сте излезли от юдовия източник, които се кълнете в Името на ГОСПОДА и изповядвате Израилевия Бог, но не с истина и не с правда —</span> <span class="verse"><a name="2">2</a>защото вземат името си от светия град, подпират се на Израилевия Бог, ГОСПОД на Войнствата е Името Му.</span> <span class="verse"><a name="3">3</a>Отдавна обявих предишните неща и от устата Ми излязоха, и Аз ги известих; внезапно ги извърших и настъпиха.</span> <span class="verse"><a name="4">4</a>Понеже знаех, че си корав и вратът ти е желязна жила, а челото ти — бронз,</span> <span class="verse"><a name="5">5</a>затова отдавна ти ги обявих, преди да станат, ти ги известих, за да не кажеш: Идолът ми ги извърши, изваяният и изленият ми образ ги заповяда.</span> <span class="verse"><a name="6">6</a>Ти чу — виж сега всичко това! И вие, няма ли да изповядате това? Отсега ти известявам нови неща и скрити, които не си знаел.</span> <span class="verse"><a name="7">7</a>Те бяха създадени сега, а не отдавна, и преди този ден не си чувал за тях, за да не кажеш: Ето, знаех ги.</span> <span class="verse"><a name="8">8</a>Нито си чул, нито си знаел, нито са били отворени отдавна ушите ти; защото знаех, че ти си много неверен и още от утробата си наречен отстъпник.</span> <span class="verse"><a name="9">9</a>Заради Името Си ще задържа изливането на гнева Си и заради славата Си ще се въздържа за теб, за да не те отсека.</span> <span class="verse"><a name="10">10</a>Ето, очистих те, но не като сребро, изпитах те в пещта на скръбта.</span> <span class="verse"><a name="11">11</a>Заради Себе Си, заради Себе Си ще сторя това, защото как да се оскверни Името Ми? И славата Си няма да дам на друг!</span> <span class="verse"><a name="12">12</a>Чуй Ме, Якове, и Израилю, Моят призован: Аз Съм, Аз съм първият, да, Аз съм и последният.</span> <span class="verse"><a name="13">13</a>Да, Моята ръка основа земята и десницата Ми разпростря небесата; извиквам ги и се представят заедно.</span> <span class="verse"><a name="14">14</a>Съберете се, всички вие, и чуйте! Кой от тях е изявил това? Онзи, когото ГОСПОД възлюби, ще извърши волята Му над Вавилон и ръката му ще бъде над халдейците.</span> <span class="verse"><a name="15">15</a>Аз, Аз говорих, да, призовах го, доведох го и пътят му ще бъде успешен.</span> <span class="verse"><a name="16">16</a>Приближете се до Мен, чуйте това! Още отначало не съм говорил скришно; от времето, когато стана това, Аз съм там. И сега Господ БОГ ме изпрати и Неговият Дух.</span> <span class="verse"><a name="17">17</a>Така казва ГОСПОД, Изкупителят ти, Светият Израилев: Аз съм ГОСПОД, твоят Бог, който те учи за твоя полза, който те води по пътя, по който трябва да ходиш.</span> <span class="verse"><a name="18">18</a>О, да беше послушал заповедите Ми! Тогава мирът ти щеше да бъде като река и правдата ти — като морските вълни;</span> <span class="verse"><a name="19">19</a>потомството ти щеше да бъде като пясъка и рожбите на утробата ти — като зърната му; името му нямаше да се отсече и нямаше да се изтреби отпред Мен.</span> <span class="verse"><a name="20">20</a>Излезте от Вавилон, бягайте от халдейците; с глас на ликуване изявете, известете това; разгласете го до края на земята, кажете: ГОСПОД изкупи слугата Си Яков.</span> <span class="verse"><a name="21">21</a>Те не жадуваха, когато ги водеше през пустините; Той направи да им изтекат води от канарата, разцепи канарата и водите потекоха.</span> <span class="verse"><a name="22">22</a>Мир няма за безбожните, казва ГОСПОД.</span> </p></div</div></div></body></html>