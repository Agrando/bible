<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Пророчество, наложено за долината на видението: Какво ти е сега, че си се качил целият на покривите,</span> <span class="verse"><a name="2">2</a>ти, пълен с викове, шумен граде, ликуващ граде? Твоите убити не са убити с меч, нито са умрели в бой.</span> <span class="verse"><a name="3">3</a>Всичките ти първенци побягнаха заедно, без лък бяха вързани. Всички намерени в теб бяха вързани заедно, надалеч бяха побягнали.</span> <span class="verse"><a name="4">4</a>Затова казах: Отвърнете се от мен, ще плача горчиво! Не се трудете да ме утешавате за опустошението на дъщерята на народа ми.</span> <span class="verse"><a name="5">5</a>Защото в долината на видението е ден на смут и потъпкване и объркване от Господа, БОГА на Войнствата; събарят се стените и викът отеква към планините.</span> <span class="verse"><a name="6">6</a>И Елам взе колчан с колесници, с мъже и конници, и Кир оголи щит.</span> <span class="verse"><a name="7">7</a>И избраните ти долини се напълниха с колесници и конниците се строиха срещу портата.</span> <span class="verse"><a name="8">8</a>И той вдигна покривалото на Юда; и в онзи ден ти погледна към оръжията в къщата "Ливанска гора".</span> <span class="verse"><a name="9">9</a>И видяхте проломите на Давидовия град, че са много, и събрахте водите на долния водоем,</span> <span class="verse"><a name="10">10</a>преброихте и къщите на Ерусалим и развалихте къщите, за да укрепите стената,</span> <span class="verse"><a name="11">11</a>направихте и хранилище между двете стени за водата на стария водоем — но не обърнахте внимание на Онзи, който направи това, и не погледнахте към Онзи, който го е приготвил отдавна.</span> <span class="verse"><a name="12">12</a>В онзи ден Господ, БОГ на Войнствата ви призова на плач и на жалеене, на обръсване на главата и на опасване с вретище.</span> <span class="verse"><a name="13">13</a>Но, ето, радост и веселие, клане на говеда и клане на овце, ядене на месо и пиене на вино! Да ядем и да пием, защото утре ще умрем!</span> <span class="verse"><a name="14">14</a>И се откри в ушите ми от ГОСПОДА на Войнствата: Наистина това беззаконие няма да се очисти от вас, докато умрете, казва Господ, БОГ на Войнствата.</span> <span class="verse"><a name="15">15</a>Така казва Господ, БОГ на Войнствата: Иди, влез при този управител, при Шевна, който е над дома и кажи:</span> <span class="verse"><a name="16">16</a>Какво имаш тук и кого имаш тук, че си изсичаш тук гроб? ПрЁви си гроб на високо, изсича си в камъка жилище!</span> <span class="verse"><a name="17">17</a>Ето, ГОСПОД ще те захвърли с мъжко захвърляне и като те обвие здраво,</span> <span class="verse"><a name="18">18</a>силно ще те свие на кълбо и ще те метне като топка в широка земя. Там ще умреш и там ще бъдат славните ти колесници, ти, срам за дома на господаря си!</span> <span class="verse"><a name="19">19</a>Ще те отхвърля от чина ти и той ще те свали от положението ти.</span> <span class="verse"><a name="20">20</a>В онзи ден ще извикам слугата си Елиаким, сина на Хелкия,</span> <span class="verse"><a name="21">21</a>и ще го облека в твоето облекло и ще го стегна с твоя пояс и ще предам твоята власт в ръката му, и той ще бъде баща на ерусалимските жители и на юдовия дом.</span> <span class="verse"><a name="22">22</a>И ще положа на рамото му ключа на Давидовия дом; той ще отваря, и никой няма да затваря; и ще затваря, и никой няма да отваря.</span> <span class="verse"><a name="23">23</a>И ще го забия като колче на твърдо място и той ще бъде славен престол на бащиния си дом.</span> <span class="verse"><a name="24">24</a>И на него ще окачат цялата слава на бащиния му дом, синове и внуци, всички малки съдове, от съдове като чаши до всички съдове като мехове.</span> <span class="verse"><a name="25">25</a>В онзи ден, заявява ГОСПОД на Войнствата, забитото на твърдо място колче ще се махне и ще се отреже, и ще падне, и товарът, който беше на него, ще се срине; защото ГОСПОД изговори това.</span> </p></div</div></div></body></html>