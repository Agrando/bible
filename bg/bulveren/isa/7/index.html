<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/isa/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/isa">Isaiah</a> &gt <strong>Chapter 7</strong></div><p><span class="verse"><a name="1">1</a>И в дните на юдовия цар Ахаз, сина на Йотам, син на Озия, арамейският цар Расин и израилевият цар Факей, синът на Ромелия, се изкачиха против Ерусалим, за да воюват против него, но не можаха да го завладеят.</span> <span class="verse"><a name="2">2</a>И известиха на Давидовия дом и казаха: Арам се съюзи с Ефрем. И сърцето му и сърцето на народа му се разклатиха, както горските дървета се разклащат от вятъра.</span> <span class="verse"><a name="3">3</a>Тогава ГОСПОД каза на Исая: Излез сега да посрещнеш Ахаз, ти и синът ти Сеар-Ясув, при края на водопровода на горния водоем, по пътя към тепавичарската нива.</span> <span class="verse"><a name="4">4</a>И му кажи: Гледай да си спокоен; не се страхувай и не бъди малодушен пред тези две опашки на димящи главни, пред яростния гняв на Расин и Арам, и на сина на Ромелия.</span> <span class="verse"><a name="5">5</a>Понеже Арам се съветва за зло против теб с Ефрем и сина на Ромелия, и казаха:</span> <span class="verse"><a name="6">6</a>Да се изкачим против Юда и да го ужасим, и да го завладеем за себе си, и да поставим сина на Тавеил за цар в него! —</span> <span class="verse"><a name="7">7</a>така казва Господ БОГ: Това няма да стане и няма да бъде.</span> <span class="verse"><a name="8">8</a>Защото главата на Арам е Дамаск, а глава на Дамаск е Расин; и за още шестдесет и пет години Ефрем ще се съкруши, да не е вече народ.</span> <span class="verse"><a name="9">9</a>И глава на Ефрем е Самария, а глава на Самария е синът на Ромелия. Ако не вярвате, няма да се утвърдите.</span> <span class="verse"><a name="10">10</a>И ГОСПОД продължи да говори на Ахаз, като каза:</span> <span class="verse"><a name="11">11</a>Поискай си знамение от ГОСПОДА, своя Бог. Искай го или в дълбината, или във висината горе.</span> <span class="verse"><a name="12">12</a>Но Ахаз каза: Няма да искам и няма да изпитвам ГОСПОДА.</span> <span class="verse"><a name="13">13</a>А Исая каза: Слушайте сега, доме Давидов! Малко ли ви е да досаждате на хора, че досаждате и на моя Бог?</span> <span class="verse"><a name="14">14</a>Затова сам Господ ще ви даде знамение: Ето, девицата ще зачене и ще роди син, и ще го нарече Емануил.</span> <span class="verse"><a name="15">15</a>Масло и мед ще яде, докато се научи да отхвърля лошото и да избира доброто;</span> <span class="verse"><a name="16">16</a>защото, преди да се научи момчето да отхвърля лошото и да избира доброто, ще бъде изоставена тази земя, от чиито двама царе се ужасяваш ти.</span> <span class="verse"><a name="17">17</a>ГОСПОД ще докара на теб, на твоя народ и на бащиния ти дом дни, каквито не са идвали от деня, когато Ефрем се е отделил от Юда, ще докара асирийския цар.</span> <span class="verse"><a name="18">18</a>И в онзи ден ГОСПОД ще подсвирне на мухите, които са в краищата на египетските реки, и на пчелите, които са в асирийската земя.</span> <span class="verse"><a name="19">19</a>И те ще дойдат и всичките ще накацат по запустелите долини и в цепнатините на скалите, и по всички тръни, и по всички пасбища.</span> <span class="verse"><a name="20">20</a>В онзи ден Господ ще обръсне с бръснач, нает отвъд реката, с асирийския цар, главата и космите на краката, даже и брадата ще свали.</span> <span class="verse"><a name="21">21</a>И в онзи ден човек ще храни крава и две овце.</span> <span class="verse"><a name="22">22</a>И от изобилието на млякото, което дават, ще яде масло — защото масло и мед ще яде всеки, който е останал сред земята.</span> <span class="verse"><a name="23">23</a>И в онзи ден всяко място, където е имало хиляда лози по хиляда сребърника, ще бъде за тръни и бодили.</span> <span class="verse"><a name="24">24</a>Със стрели и с лъкове ще дойдат там, защото цялата земя ще бъде тръни и бодили.</span> <span class="verse"><a name="25">25</a>И на никой хълм, преди копан с мотика, няма вече да дойдеш от страх от тръни и бодили; ще бъдат място, където се праща добитък, ще се тъпче от дребен добитък.</span> </p></div</div></div></body></html>