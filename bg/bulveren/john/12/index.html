<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/john">John</a> &gt <strong>Chapter 12</strong></div><p><span class="verse"><a name="1">1</a>А шест дни преди Пасхата Иисус дойде във Витания, където беше Лазар, когото Той възкреси от мъртвите.</span> <span class="verse"><a name="2">2</a>Там Му направиха вечеря и Марта прислужваше; а Лазар беше един от тези, които седяха с Него на трапезата.</span> <span class="verse"><a name="3">3</a>Тогава Мария, като взе една литра миро от чист и скъпоценен нард, помаза краката на Иисус и с косата си избърса краката Му; и къщата се изпълни с благоухание от мирото.</span> <span class="verse"><a name="4">4</a>Тогава един от учениците Му, Юда Искариотски, който щеше да Го предаде, каза:</span> <span class="verse"><a name="5">5</a>Защо не се продаде това миро за триста динария, за да се раздадат на бедните?</span> <span class="verse"><a name="6">6</a>А това каза не защото го беше грижа за бедните, а защото беше крадец и като държеше касата, вземаше това, което пускаха в нея.</span> <span class="verse"><a name="7">7</a>Тогава Иисус каза: Оставете я; тя е запазила това за деня на Моето погребение.</span> <span class="verse"><a name="8">8</a>Защото бедните винаги се намират между вас, но Аз не винаги се намирам.</span> <span class="verse"><a name="9">9</a>И голямо множество от юдеите узнаха, че е там; и дойдоха не само заради Иисус, но за да видят и Лазар, когото Той беше възкресил от мъртвите.</span> <span class="verse"><a name="10">10</a>А главните свещеници се наговориха да убият и Лазар,</span> <span class="verse"><a name="11">11</a>защото поради него мнозина от юдеите отиваха и вярваха в Иисус.</span> <span class="verse"><a name="12">12</a>На следващия ден едно голямо множество, което беше дошло на празника, като чуха, че Иисус идвал в Ерусалим,</span> <span class="verse"><a name="13">13</a>взеха палмови клони и излязоха да Го посрещнат, викайки: Осанна! Благословен, който иде в Господното Име, Царят на Израил!</span> <span class="verse"><a name="14">14</a>А Иисус, като намери едно магаренце, го възседна, както е писано:</span> <span class="verse"><a name="15">15</a>?Не бой се, дъще Сионова! Ето, твоят Цар идва, възседнал на магаренце.“</span> <span class="verse"><a name="16">16</a>Учениците Му отначало не разбраха това; но когато Иисус се прослави, тогава си спомниха, че това беше писано за Него и че те Му сториха това.</span> <span class="verse"><a name="17">17</a>А народът, който беше с Него, когато повика Лазар от гроба и го възкреси от мъртвите, свидетелстваше.</span> <span class="verse"><a name="18">18</a>По същата причина Го посрещна и множеството, защото чуха, че извършил това знамение.</span> <span class="verse"><a name="19">19</a>Затова фарисеите казаха помежду си: Вижте, че нищо не постигате! Ето, светът отиде след Него.</span> <span class="verse"><a name="20">20</a>А между онези, които дойдоха на поклонение по празника, имаше и някои гърци.</span> <span class="verse"><a name="21">21</a>Те отидоха при Филип, който беше от Витсаида Галилейска, и го помолиха, казвайки: Господине, искаме да видим Иисус.</span> <span class="verse"><a name="22">22</a>Филип дойде и каза на Андрей; а Андрей и Филип казаха на Иисус.</span> <span class="verse"><a name="23">23</a>А Иисус в отговор им каза: Дойде часът да се прослави Човешкият Син.</span> <span class="verse"><a name="24">24</a>Истина, истина ви казвам: ако житното зърно не падне в земята и не умре, то си остава само; но ако умре, дава много плод.</span> <span class="verse"><a name="25">25</a>Който обича живота си, ще го изгуби; и който мрази живота си на този свят, ще го запази за вечен живот.</span> <span class="verse"><a name="26">26</a>Ако служи някой на Мен, нека последва Мен; и където съм Аз, там ще бъде и служителят Ми. Който служи на Мен, него ще почете Моят Отец.</span> <span class="verse"><a name="27">27</a>Сега душата Ми е развълнувана; и какво да кажа? Отче, избави Ме от този час. Но за това дойдох до този час.</span> <span class="verse"><a name="28">28</a>Отче, прослави Името Си. Тогава дойде глас от небето: И го прославих, и пак ще го прославя!</span> <span class="verse"><a name="29">29</a>На това народът, който стоеше там, като чу, каза: Гръм е. Други пък казаха: Ангел Му говори.</span> <span class="verse"><a name="30">30</a>Иисус в отговор каза: Този глас не дойде заради Мен, а заради вас.</span> <span class="verse"><a name="31">31</a>Сега е съд на този свят; сега князът на този свят ще бъде изхвърлен вън.</span> <span class="verse"><a name="32">32</a>И Аз, когато бъда издигнат от земята, ще привлека всички при Себе Си.</span> <span class="verse"><a name="33">33</a>А като казваше това, Той означаваше от каква смърт щеше да умре.</span> <span class="verse"><a name="34">34</a>А множеството Му отговори: Ние сме чули от закона, че Христос пребъдва до века; а Ти как казваш, че Човешкият Син трябва да бъде издигнат? Кой е този Човешки Син?</span> <span class="verse"><a name="35">35</a>Тогава Иисус им каза: Още малко време светлината е между вас. Ходете, докато имате светлината, за да не ви обхване тъмнината. Който ходи в тъмнината, не знае къде отива.</span> <span class="verse"><a name="36">36</a>Докато имате светлината, вярвайте в светлината, за да станете синове на светлината. Това изговори Иисус и си отиде, и се скри от тях.</span> <span class="verse"><a name="37">37</a>Но макар и да беше извършил толкова знамения пред тях, те пак не вярваха в Него;</span> <span class="verse"><a name="38">38</a>за да се изпълни реченото от пророк Исая, който каза: ?Господи, кой от нас е повярвал на онова, което сме чули? И на кого се е открила мишцата Господна?“</span> <span class="verse"><a name="39">39</a>Те затова не можеха да вярват, защото Исая пак е казал:</span> <span class="verse"><a name="40">40</a>?Ослепил е очите им и закоравил сърцата им, да не би с очи да видят и със сърце да разберат, за да се обърнат и да ги изцеля.“</span> <span class="verse"><a name="41">41</a>Това каза Исая, защото видя славата Му и говори за Него.</span> <span class="verse"><a name="42">42</a>Но пак мнозина от първенците повярваха в Него, но поради фарисеите не Го изповядаха, за да не бъдат отлъчени от синагогата;</span> <span class="verse"><a name="43">43</a>защото обикнаха човешката слава повече от Божията слава.</span> <span class="verse"><a name="44">44</a>А Иисус извика и каза: Който вярва в Мен, не в Мен вярва, а в Онзи, който Ме е пратил.</span> <span class="verse"><a name="45">45</a>И който вижда Мен, вижда Онзи, който Ме е пратил.</span> <span class="verse"><a name="46">46</a>Аз дойдох като светлина на света, за да не остане в тъмнина никой, който вярва в Мен.</span> <span class="verse"><a name="47">47</a>И ако някой чуе думите Ми и не ги пази, Аз не го съдя; защото не дойдох, за да съдя света, а за да спася света.</span> <span class="verse"><a name="48">48</a>Който Ме отхвърля и не приема думите Ми, има кой да го съди – словото, което говорих, то ще го съди в последния ден.</span> <span class="verse"><a name="49">49</a>Защото Аз не говорих от Себе Си, а Отец, който Ме прати, Той Ми даде заповед какво да кажа и какво да говоря.</span> <span class="verse"><a name="50">50</a>И зная, че Неговата заповед е вечен живот. И така, това, което говоря, го говоря така, както Ми е казал Отец.</span> </p></div</div></div></body></html>