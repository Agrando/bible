<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/john">John</a> &gt <strong>Chapter 6</strong></div><p><span class="verse"><a name="1">1</a>След това Иисус премина на отвъдната страна на Галилейското, тоест Тивериадското езеро.</span> <span class="verse"><a name="2">2</a>А едно голямо множество Го следваше; защото гледаха знаменията, които вършеше над болните.</span> <span class="verse"><a name="3">3</a>И Иисус се изкачи на хълма и седеше там с учениците Си.</span> <span class="verse"><a name="4">4</a>А наближаваше Пасхата, юдейският празник.</span> <span class="verse"><a name="5">5</a>Иисус, като повдигна очи и видя, че към Него идва голямо множество, каза на Филип: Откъде да купим хляб, за да ядат тези?</span> <span class="verse"><a name="6">6</a>А това каза, за да го изпита; защото Той самият знаеше какво щеше да направи.</span> <span class="verse"><a name="7">7</a>Филип Му отговори: За двеста динария хляб няма да им стигне, за да вземе всеки по малко.</span> <span class="verse"><a name="8">8</a>Един от учениците Му, Андрей, брат на Симон Петър, Му каза:</span> <span class="verse"><a name="9">9</a>Тук има едно момченце, у което се намират пет ечемични хляба и две риби; но какво са те за толкова хора?</span> <span class="verse"><a name="10">10</a>Иисус каза: Накарайте хората да насядат. А на това място имаше много трева. И така, насядаха около пет хиляди мъже на брой.</span> <span class="verse"><a name="11">11</a>Иисус взе хлябовете и като благодари, ги раздаде на учениците, а учениците на седналите; също така и от рибите, колкото искаха.</span> <span class="verse"><a name="12">12</a>И като се наситиха, каза на учениците Си: Съберете останалите къшеи, за да не се изгуби нищо.</span> <span class="verse"><a name="13">13</a>И така, от петте ечемични хляба събраха и напълниха дванадесет коша с къшеи, останали от тези, които бяха яли.</span> <span class="verse"><a name="14">14</a>Тогава хората, като видяха знамението, което Иисус извърши, казаха: Наистина Този е Пророкът, който щеше да дойде на света.</span> <span class="verse"><a name="15">15</a>А Иисус, като разбра, че ще дойдат да Го вземат насила, за да Го направят цар, пак се оттегли сам на хълма.</span> <span class="verse"><a name="16">16</a>А когато се свечери, учениците Му слязоха при езерото</span> <span class="verse"><a name="17">17</a>и влязоха в кораб, и потеглиха към другата страна на езерото, към Капернаум. И вече се беше стъмнило, а Иисус не беше дошъл при тях.</span> <span class="verse"><a name="18">18</a>И езерото се вълнуваше, защото духаше силен вятър.</span> <span class="verse"><a name="19">19</a>И когато бяха гребали около двадесет и пет или тридесет стадия, видяха Иисус да ходи по езерото и да се приближава към кораба; и се уплашиха.</span> <span class="verse"><a name="20">20</a>Но Той им каза: Аз съм; не се бойте!</span> <span class="verse"><a name="21">21</a>Тогава те с желание Го взеха в кораба и веднага корабът се намери при сушата, към която отиваха.</span> <span class="verse"><a name="22">22</a>На другия ден, когато множеството, което стоеше отвъд езерото, видя, че там няма друга лодка, освен тази, в която бяха влезли учениците Му, и че Иисус не беше влязъл в кораба с учениците Си, а учениците Му бяха тръгнали сами,</span> <span class="verse"><a name="23">23</a>обаче други лодки бяха дошли от Тивериада близо до мястото, където бяха яли хляба, след като Господ беше благодарил;</span> <span class="verse"><a name="24">24</a>и така, когато множеството видя, че Иисус Го няма там, нито учениците Му, те сами влязоха в корабите и отидоха в Капернаум, като търсеха Иисус.</span> <span class="verse"><a name="25">25</a>И като Го намериха от другата страна на езерото, Му казаха: Равви, кога си дошъл тук?</span> <span class="verse"><a name="26">26</a>В отговор Иисус им каза: Истина, истина ви казвам: търсите Ме не защото видяхте знамения, а защото ядохте от хлябовете и се наситихте.</span> <span class="verse"><a name="27">27</a>Работете не за храна, която се разваля, а за храна, която трае за вечен живот, която Човешкият Син ще ви даде; защото Бог Отец Него е потвърдил с печата Си.</span> <span class="verse"><a name="28">28</a>Затова те Му казаха: Какво да правим, за да вършим Божиите дела?</span> <span class="verse"><a name="29">29</a>Иисус в отговор им каза: Това е Божието дело – да повярвате в Този, когото Той е пратил.</span> <span class="verse"><a name="30">30</a>Тогава Му казаха: А Ти какво знамение правиш, за да видим и да Ти повярваме? Какво вършиш?</span> <span class="verse"><a name="31">31</a>Бащите ни са яли манна в пустинята, както е писано: ?Хляб от небето им даде да ядат.“</span> <span class="verse"><a name="32">32</a>На това Иисус им каза: Истина, истина ви казвам: не Мойсей ви даде хляба от небето, а Моят Отец ви дава истинския хляб от небето.</span> <span class="verse"><a name="33">33</a>Защото Божият хляб е този, който слиза от небето и дава живот на света.</span> <span class="verse"><a name="34">34</a>А те Му казаха: Господи, давай ни винаги този хляб.</span> <span class="verse"><a name="35">35</a>Иисус им каза: Аз съм хлябът на живота; който дойде при Мен, никога няма да огладнее и който вярва в Мен, никога няма да ожаднее.</span> <span class="verse"><a name="36">36</a>Но казах ви, че вие Ме видяхте, и пак не вярвате.</span> <span class="verse"><a name="37">37</a>Всичко, което Ми дава Отец, ще дойде при Мен, и който дойде при Мен, никак няма да го изпъдя;</span> <span class="verse"><a name="38">38</a>защото слязох от небето не Моята воля да върша, а волята на Този, който Ме е пратил.</span> <span class="verse"><a name="39">39</a>Това е волята на Моя Отец, който Ме е пратил: от всичко, което Ми е дал, да не изгубя нищо, а да го възкреся в последния ден.</span> <span class="verse"><a name="40">40</a>И това е волята на Този, който Ме е пратил: всеки, който види Сина и повярва в Него, да има вечен живот, и Аз ще го възкреся в последния ден.</span> <span class="verse"><a name="41">41</a>Тогава юдеите зароптаха против Него, защото каза: Аз съм хлябът, който е слязъл от небето.</span> <span class="verse"><a name="42">42</a>И казаха: Не е ли Този Иисус, синът на Йосиф, чиито баща и майка ние познаваме? Как тогава Той казва: Аз съм слязъл от небето?</span> <span class="verse"><a name="43">43</a>Иисус в отговор им каза: Не роптайте помежду си.</span> <span class="verse"><a name="44">44</a>Никой не може да дойде при Мен, ако не го привлече Отец, който Ме е пратил, и Аз ще го възкреся в последния ден.</span> <span class="verse"><a name="45">45</a>Писано е в пророците: ?Всички ще бъдат научени от Бога.“ Всеки, който е чул от Отца и се е научил, идва при Мен.</span> <span class="verse"><a name="46">46</a>Не че някой е видял Отца, освен Онзи, който е от Бога; Той е видял Отца.</span> <span class="verse"><a name="47">47</a>Истина, истина ви казвам: който вярва в Мен, има вечен живот.</span> <span class="verse"><a name="48">48</a>Аз съм хлябът на живота.</span> <span class="verse"><a name="49">49</a>Бащите ви ядоха манна в пустинята и измряха.</span> <span class="verse"><a name="50">50</a>Това е хлябът, който слиза от небето, за да яде човек от него и да не умре.</span> <span class="verse"><a name="51">51</a>Аз съм живият хляб, който е слязъл от небето. Ако яде някой от този хляб, ще живее до века; и хлябът, който Аз ще дам, е Моята плът, (която Аз ще дам) за живота на света.</span> <span class="verse"><a name="52">52</a>Тогава юдеите започнаха да се карат помежду си, като казваха: Как може Този да ни даде да ядем плътта Му?</span> <span class="verse"><a name="53">53</a>Затова Иисус им каза: Истина, истина ви казвам: ако не ядете плътта на Човешкия Син и не пиете кръвта Му, нямате живот в себе си.</span> <span class="verse"><a name="54">54</a>Който яде Моята плът и пие Моята кръв, има вечен живот; и Аз ще го възкреся в последния ден.</span> <span class="verse"><a name="55">55</a>Защото Моята плът е истинска храна и Моята кръв е истинско питие.</span> <span class="verse"><a name="56">56</a>Който се храни с Моята плът и пие Моята кръв, стои в Мен и Аз в него.</span> <span class="verse"><a name="57">57</a>Както живият Отец Ме е пратил и Аз живея чрез Отца, така и онзи, който се храни с Мен, ще живее чрез Мен.</span> <span class="verse"><a name="58">58</a>Това е хлябът, който слезе от небето; а не както бащите ви ядоха манна и измряха. Онзи, който се храни с този хляб, ще живее до века.</span> <span class="verse"><a name="59">59</a>Това Иисус каза в синагогата, като поучаваше в Капернаум.</span> <span class="verse"><a name="60">60</a>Тогава мнозина от учениците Му, като чуха това, казаха: Тежко е това слово; кой може да го слуша?</span> <span class="verse"><a name="61">61</a>Но Иисус, като знаеше в Себе Си, че учениците Му за това роптаят, им каза: Това ли ви препъва?</span> <span class="verse"><a name="62">62</a>Тогава какво ще кажете, ако видите Човешкия Син да възлиза там, където е бил преди?</span> <span class="verse"><a name="63">63</a>Духът е, който дава живот; плътта нищо не ползва. Думите, които ви говоря, са дух и живот.</span> <span class="verse"><a name="64">64</a>Но има някои от вас, които не вярват. Защото Иисус отначало знаеше кои са невярващите и кой е този, който щеше да Го предаде.</span> <span class="verse"><a name="65">65</a>И каза: Затова ви казах, че никой не може да дойде при Мен, ако не Му е дадено от Моя Отец.</span> <span class="verse"><a name="66">66</a>Поради това мнозина от учениците Му се върнаха назад и повече не ходеха с Него.</span> <span class="verse"><a name="67">67</a>Тогава Иисус каза на дванадесетте: Да не искате и вие да си отидете?</span> <span class="verse"><a name="68">68</a>Симон Петър Му отговори: Господи, при кого да отидем? Ти имаш думи на вечен живот;</span> <span class="verse"><a name="69">69</a>и ние повярвахме и познахме, че Ти си (Христос, Синът на живия Бог,) Светият Божи.</span> <span class="verse"><a name="70">70</a>Иисус им отговори: Не Аз ли избрах вас дванадесетте, и един от вас е дявол?</span> <span class="verse"><a name="71">71</a>А Той говореше за Юда Симонов Искариотски; защото той, един от дванадесетте, щеше да Го предаде.</span> </p></div</div></div></body></html>