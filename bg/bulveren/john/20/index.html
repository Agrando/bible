<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/john/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/john">John</a> &gt <strong>Chapter 20</strong></div><p><span class="verse"><a name="1">1</a>В първия ден на седмицата Мария Магдалена дойде на гроба рано, докато беше още тъмно, и видя, че камъкът е махнат от гроба.</span> <span class="verse"><a name="2">2</a>Затова се затича и дойде при Симон Петър и при другия ученик, когото Иисус обичаше, и им каза: Вдигнали са Господа от гроба и не знаем къде са Го положили!</span> <span class="verse"><a name="3">3</a>И така, Петър и другият ученик излязоха и тръгнаха за гроба.</span> <span class="verse"><a name="4">4</a>И двамата тичаха заедно, но другият ученик изпревари Петър и стигна пръв на гроба.</span> <span class="verse"><a name="5">5</a>И като надникна, видя плащаниците сложени, но не влезе вътре.</span> <span class="verse"><a name="6">6</a>След него дойде Симон Петър и влезе в гроба; и видя плащаниците сложени</span> <span class="verse"><a name="7">7</a>и кърпата, която беше на главата Му, не сложена с плащаниците, а свита на отделно място.</span> <span class="verse"><a name="8">8</a>Тогава влезе другият ученик, който пръв стигна до гроба; и видя и повярва.</span> <span class="verse"><a name="9">9</a>Защото още не бяха разбрали писанието, че Той трябваше да възкръсне от мъртвите.</span> <span class="verse"><a name="10">10</a>Тогава учениците се върнаха пак у тях си.</span> <span class="verse"><a name="11">11</a>А Мария стоеше до гроба отвън и плачеше; и както плачеше, надникна в гроба</span> <span class="verse"><a name="12">12</a>и видя два ангела в бяло да седят там, където беше лежало тялото на Иисус – единият при главата, а другият при краката.</span> <span class="verse"><a name="13">13</a>И те й казаха: Жено, защо плачеш? Каза им: Защото са взели моя Господ и не зная къде са Го положили.</span> <span class="verse"><a name="14">14</a>Като каза това, тя се обърна назад и видя Иисус, че стои, но не разбра, че беше Иисус.</span> <span class="verse"><a name="15">15</a>Иисус й каза: Жено, защо плачеш? Кого търсиш? Тя, като мислеше, че е градинарят, Му каза: Господине, ако Ти си Го изнесъл, кажи ми къде си Го положил, и аз ще Го взема.</span> <span class="verse"><a name="16">16</a>Иисус й каза: Мария! Тя се обърна и Му каза на еврейски: Равуни!, което значи: Учителю!</span> <span class="verse"><a name="17">17</a>Иисус й каза: Не се вкопчвай в Мен, защото още не съм се възнесъл при Своя Отец; но иди при братята Ми и им кажй: Възнасям се при Моя Отец и вашия Отец, при Моя Бог и вашия Бог.</span> <span class="verse"><a name="18">18</a>Мария Магдалена дойде и извести на учениците, че е видяла Господа и че Той й е казал това.</span> <span class="verse"><a name="19">19</a>А вечерта на същия ден, първия на седмицата, когато вратите, където бяха събрани учениците, бяха заключени поради страха от юдеите, Иисус дойде, застана на средата и им каза: Мир вам!</span> <span class="verse"><a name="20">20</a>И като каза това, им показа ръцете и ребрата Си. И учениците се зарадваха, като видяха Господа.</span> <span class="verse"><a name="21">21</a>И Иисус пак им каза: Мир вам! Както Отец изпрати Мен, така и Аз изпращам вас.</span> <span class="verse"><a name="22">22</a>И като каза това, духна върху тях и им каза: Приемете Свети Дух.</span> <span class="verse"><a name="23">23</a>На които простите греховете, простени им са; на които задържите, задържани са.</span> <span class="verse"><a name="24">24</a>А Тома, един от дванадесетте, наречен Близнак, не беше с тях, когато дойде Иисус.</span> <span class="verse"><a name="25">25</a>Затова другите ученици му казаха: Видяхме Господа. Но той им каза: Ако не видя на ръцете Му белега от гвоздеите и не сложа пръста си в белега от гвоздеите, и не сложа ръката си в ребрата Му, няма да повярвам!</span> <span class="verse"><a name="26">26</a>И след осем дни учениците Му пак бяха вътре и Тома – с тях. Иисус дойде, като вратите бяха заключени, застана на средата и каза: Мир вам!</span> <span class="verse"><a name="27">27</a>Тогава каза на Тома: Дай си пръста тук и виж ръцете Ми, и си дай ръката, и я сложи в ребрата Ми; и не бъди невярващ, а вярващ.</span> <span class="verse"><a name="28">28</a>Тома в отговор Му каза: Господ мой и Бог мой!</span> <span class="verse"><a name="29">29</a>Иисус му каза: (Тома,) понеже Ме видя, ти повярва. Блажени, които не са видели и са повярвали.</span> <span class="verse"><a name="30">30</a>И Иисус извърши още много други знамения пред учениците, които не са написани в тази книга.</span> <span class="verse"><a name="31">31</a>А тези са написани, за да повярвате, че Иисус е Христос, Божият Син, и като вярвате, да имате живот в Неговото Име.</span> </p></div</div></div></body></html>