<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/john">John</a> &gt <strong>Chapter 19</strong></div><p><span class="verse"><a name="1">1</a>Тогава Пилат взе Иисус и Го би.</span> <span class="verse"><a name="2">2</a>И войниците сплетоха венец от тръни, наложиха го на главата Му и Му облякоха пурпурна дреха,</span> <span class="verse"><a name="3">3</a>и казваха: Привет, Царю юдейски!; и Му удряха плесници.</span> <span class="verse"><a name="4">4</a>Тогава Пилат пак излезе навън и им каза: Ето, извеждам ви Го навън, за да знаете, че не намирам в Него никаква вина.</span> <span class="verse"><a name="5">5</a>Тогава Иисус излезе навън, носейки трънения венец и пурпурната дреха. Пилат им каза: Ето Човекът!</span> <span class="verse"><a name="6">6</a>А като Го видяха, главните свещеници и служителите извикаха, казвайки: Разпъни Го! Разпъни Го! Пилат им каза: Вие Го вземете и Го разпънете, защото аз не намирам вина в Него.</span> <span class="verse"><a name="7">7</a>Юдеите му отговориха: Ние имаме закон и според нашия закон Той трябва да умре, защото направи Себе Си Божи Син.</span> <span class="verse"><a name="8">8</a>А Пилат, като чу тази дума, още повече се уплаши.</span> <span class="verse"><a name="9">9</a>И пак влезе в преторията и каза на Иисус: Ти откъде си? Но Иисус не му даде отговор.</span> <span class="verse"><a name="10">10</a>Тогава Пилат Му каза: На мен ли не говориш? Не знаеш ли, че имам власт да Те пусна и имам власт да Те разпъна?</span> <span class="verse"><a name="11">11</a>Иисус му отговори: Ти нямаше да имаш никаква власт над Мен, ако не ти беше дадено от горе; затова, по-голям грях има онзи, който Ме предаде на теб.</span> <span class="verse"><a name="12">12</a>Оттогава Пилат търсеше начин да Го пусне, но юдеите викаха, като казваха: Ако пуснеш Този, не си приятел на императора! Всеки, който прави себе си цар, е противник на императора!</span> <span class="verse"><a name="13">13</a>А Пилат, като чу тези думи, изведе Иисус навън и седна на съдийския престол, на мястото, наречено Каменната настилка, а на еврейски – Гавата.</span> <span class="verse"><a name="14">14</a>Беше денят на Приготовление на Пасхата, около шестия час. И той каза на юдеите: Ето вашият Цар!</span> <span class="verse"><a name="15">15</a>А те извикаха: Махни Го! Махни Го! Разпъни Го! Пилат им каза: Вашия Цар ли да разпъна? Главните свещеници отговориха: Нямаме друг цар освен императора!</span> <span class="verse"><a name="16">16</a>Затова той им Го предаде да бъде разпънат. И така, те взеха Иисус и Го отведоха.</span> <span class="verse"><a name="17">17</a>И Той, носейки кръста Си, излезе на мястото, наречено Лобно, което на еврейски се казва Голгота,</span> <span class="verse"><a name="18">18</a>където Го разпънаха, и с Него други двама – от едната и от другата страна, а Иисус по средата.</span> <span class="verse"><a name="19">19</a>А Пилат написа и надпис и го постави на кръста. А написаното беше: Иисус Назарянинът, юдейският Цар.</span> <span class="verse"><a name="20">20</a>Този надпис прочетоха мнозина от юдеите, защото мястото, където разпънаха Иисус, беше близо до града и написаното беше на еврейски, на гръцки и на латински.</span> <span class="verse"><a name="21">21</a>А главните свещеници на юдеите казаха на Пилат: Недей да пишеш: Юдейският Цар, а Самозваният юдейски Цар.</span> <span class="verse"><a name="22">22</a>Пилат отговори: Каквото писах, писах.</span> <span class="verse"><a name="23">23</a>А войниците, като разпънаха Иисус, взеха дрехите Му и ги разделиха на четири дяла – на всеки войник по един дял; взеха и долната Му дреха. А дрехата не беше шита, а изтъкана цялата от горе.</span> <span class="verse"><a name="24">24</a>Затова те казаха помежду си: Да не я раздираме, а да хвърлим жребий за нея – чия да бъде; за да се изпълни писанието, което казва: ?Разделиха си дрехите Ми и за облеклото Ми хвърлиха жребий.“ И така, войниците направиха това.</span> <span class="verse"><a name="25">25</a>А при кръста на Иисус стояха майка Му и сестрата на майка Му, Мария Клеопова и Мария Магдалена.</span> <span class="verse"><a name="26">26</a>А Иисус, като видя майка Си и ученика, когото любеше, който стоеше наблизо, каза на майка Си: Жено, ето твоят син!</span> <span class="verse"><a name="27">27</a>После каза на ученика: Ето твоята майка! И от онзи час ученикът я прибра в своя дом.</span> <span class="verse"><a name="28">28</a>След това Иисус, като знаеше, че всичко вече е свършено, за да се сбъдне Писанието, каза: Жаден съм.</span> <span class="verse"><a name="29">29</a>А там беше сложен съд, пълен с оцет; и те напоиха гъба с оцет, набучиха я на исоп и я поднесоха до устата Му.</span> <span class="verse"><a name="30">30</a>А Иисус, като прие оцета, каза: Свърши се! И като наведе глава, предаде дух.</span> <span class="verse"><a name="31">31</a>И понеже беше денят на приготовлението, за да не останат телата на кръста в съботата, защото онази събота беше велика, юдеите помолиха Пилат да им пречупят краката и да ги махнат оттам.</span> <span class="verse"><a name="32">32</a>Тогава войниците дойдоха и пречупиха краката на единия и на другия, които бяха разпънати с Него.</span> <span class="verse"><a name="33">33</a>Но когато дойдоха при Иисус и Го видяха вече умрял, не Му пречупиха краката.</span> <span class="verse"><a name="34">34</a>Но един от войниците прободе с копие ребрата Му и веднага изтече кръв и вода.</span> <span class="verse"><a name="35">35</a>И този, който видя, свидетелства, и неговото свидетелство е вярно; и той знае, че говори истината, за да повярвате и вие.</span> <span class="verse"><a name="36">36</a>Защото това стана, за да се изпълни писанието: ?Кост Негова няма да се строши“;</span> <span class="verse"><a name="37">37</a>и пак друго писание казва: ?Ще погледнат на Него, когото прободоха.“</span> <span class="verse"><a name="38">38</a>След това Йосиф от Ариматея, който беше ученик на Иисус, но таен поради страх от юдеите, помоли Пилат да вземе тялото на Иисус; и Пилат позволи. И така, той дойде и взе тялото на Иисус.</span> <span class="verse"><a name="39">39</a>Дойде също и Никодим, който първо беше ходил при Иисус през нощта, и донесе около сто литри смес от смирна и алое.</span> <span class="verse"><a name="40">40</a>Тогава взеха тялото на Иисус и Го обвиха в плащаница с ароматите според юдейския обичай на погребване.</span> <span class="verse"><a name="41">41</a>А на мястото, където беше разпънат, имаше градина и в градината – нов гроб, в който още никой не беше полаган.</span> <span class="verse"><a name="42">42</a>Там положиха Иисус заради юдейския ден на Приготовлението, защото гробът беше наблизо.</span> </p></div</div></div></body></html>