<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/john">John</a> &gt <strong>Chapter 2</strong></div><p><span class="verse"><a name="1">1</a>На третия ден имаше сватба в Кана Галилейска и майката на Иисус беше там.</span> <span class="verse"><a name="2">2</a>И Иисус и учениците Му бяха поканени на сватбата.</span> <span class="verse"><a name="3">3</a>И когато се свърши виното, майката на Иисус Му каза: Вино нямат.</span> <span class="verse"><a name="4">4</a>А Иисус й каза: Какво има между Мен и теб, жено? Часът Ми още не е дошъл.</span> <span class="verse"><a name="5">5</a>Майка Му каза на слугите: Каквото ви каже, направете.</span> <span class="verse"><a name="6">6</a>А там имаше шест каменни делви, поставени по обичая на юдейското очистване, които побираха по две или три мери.</span> <span class="verse"><a name="7">7</a>Иисус им каза: Напълнете делвите с вода. И те ги напълниха догоре.</span> <span class="verse"><a name="8">8</a>Тогава им каза: Налейте сега и занесете на настойника на угощението. И те занесоха.</span> <span class="verse"><a name="9">9</a>И когато настойникът на угощението вкуси от водата, сега превърната на вино, и не знаеше откъде беше – но слугите, които бяха напълнили водата, знаеха – настойникът на угощението повика младоженеца и му каза:</span> <span class="verse"><a name="10">10</a>Всеки човек слага първо доброто вино, а по-долното – след като се понапият; ти си задържал доброто вино досега!</span> <span class="verse"><a name="11">11</a>Това извърши Иисус в Кана Галилейска като начало на знаменията Си и яви славата Си; и учениците Му повярваха в Него.</span> <span class="verse"><a name="12">12</a>След това слезе в Капернаум – Той и майка Му, братята Му и учениците Му; и преседяха там не много дни.</span> <span class="verse"><a name="13">13</a>И като наближаваше Пасхата на юдеите, Иисус се изкачи към Ерусалим.</span> <span class="verse"><a name="14">14</a>И намери в храма продавачите на волове, овце и гълъби и тези, които седяха и разменяха пари;</span> <span class="verse"><a name="15">15</a>и като направи бич от върви, изпъди всички от храма, както и овцете и воловете; изсипа парите на тези, които разменяха пари, и прекатури масите им;</span> <span class="verse"><a name="16">16</a>а на тези, които продаваха гълъбите, каза: Махнете ги оттук и не правете Бащиния Ми дом дом за търговия.</span> <span class="verse"><a name="17">17</a>Тогава учениците Му си спомниха, че е писано: ?Ревността за Твоя дом ще Ме изяде.“</span> <span class="verse"><a name="18">18</a>Юдеите отговориха на това, като казаха: Какво знамение ще ни покажеш, тъй като правиш това?</span> <span class="verse"><a name="19">19</a>В отговор Иисус им каза: Разрушете този храм и за три дни ще го издигна.</span> <span class="verse"><a name="20">20</a>Тогава юдеите казаха: Този храм е бил граден четиридесет и шест години, и Ти ли за три дни ще го издигнеш?</span> <span class="verse"><a name="21">21</a>Но Той говореше за храма на тялото Си.</span> <span class="verse"><a name="22">22</a>И така, когато беше възкресен от мъртвите, учениците Му си спомниха, че беше казал това; и повярваха на Писанието и на думата, която Иисус беше говорил.</span> <span class="verse"><a name="23">23</a>И когато беше в Ерусалим на Пасхата, по време на празника мнозина повярваха в Неговото Име, като гледаха знаменията, които вършеше.</span> <span class="verse"><a name="24">24</a>Но Иисус не им се доверяваше, защото познаваше всичките хора</span> <span class="verse"><a name="25">25</a>и защото Той нямаше нужда да Му свидетелства някой за човека, понеже Сам знаеше какво има в човека.</span> </p></div</div></div></body></html>