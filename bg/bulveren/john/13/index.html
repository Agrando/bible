<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/john">John</a> &gt <strong>Chapter 13</strong></div><p><span class="verse"><a name="1">1</a>А преди празника на Пасхата Иисус, като знаеше, че е настанал часът Му да премине от този свят към Отца, като беше възлюбил Своите, които бяха на света, докрай ги възлюби.</span> <span class="verse"><a name="2">2</a>И по време на вечерята, когато дяволът вече беше внушил в сърцето на Юда Симонов Искариотски да Го предаде,</span> <span class="verse"><a name="3">3</a>Иисус, като знаеше, че Отец е предал всичко в ръцете Му и че Той от Бога е излязъл и при Бога отива,</span> <span class="verse"><a name="4">4</a>стана от вечерята, сложи настрани мантията Си, взе кърпа и се препаса.</span> <span class="verse"><a name="5">5</a>После наля вода в умивалника и започна да мие краката на учениците и да ги изтрива с кърпата, с която бе препасан.</span> <span class="verse"><a name="6">6</a>И така, дойде при Симон Петър. Той Му каза: Господи, Ти ли ще ми умиеш краката?</span> <span class="verse"><a name="7">7</a>Иисус в отговор му каза: Това, което Аз правя, ти не знаеш сега, но ще разбереш след това.</span> <span class="verse"><a name="8">8</a>Петър Му каза: Ти никога няма да умиеш моите крака! Иисус му отговори: Ако не те умия, нямаш дял с Мен.</span> <span class="verse"><a name="9">9</a>Симон Петър Му каза: Господи, не само краката ми, а и ръцете и главата!</span> <span class="verse"><a name="10">10</a>Иисус му каза: Който се е окъпал, няма нужда да умие друго освен краката си, а е цял чист; и вие сте чисти, но не всички.</span> <span class="verse"><a name="11">11</a>Защото Той знаеше кой щеше да Го предаде; затова и каза: Не всички сте чисти.</span> <span class="verse"><a name="12">12</a>А като уми краката им и си взе мантията, седна пак и им каза: Знаете ли какво ви направих?</span> <span class="verse"><a name="13">13</a>Вие Ме наричате Учител и Господ и добре казвате, защото съм такъв.</span> <span class="verse"><a name="14">14</a>И така, ако Аз, Господ и Учител, ви умих краката, то и вие сте длъжни един на друг да си миете краката.</span> <span class="verse"><a name="15">15</a>Защото ви дадох пример да правите и вие, както Аз направих на вас.</span> <span class="verse"><a name="16">16</a>Истина, истина ви казвам: слугата не е по-горен от господаря си, нито пратеникът е по-горен от онзи, който го е изпратил.</span> <span class="verse"><a name="17">17</a>Като знаете това, блажени сте, ако го изпълнявате.</span> <span class="verse"><a name="18">18</a>Не говоря за всички вас; Аз зная кои съм избрал, но за да се сбъдне писанието: ?Който ядеше хляба Ми, вдигна своята пета против Мен.“</span> <span class="verse"><a name="19">19</a>Отсега ви го казвам, преди да е станало, че когато стане, да повярвате, че съм Аз.</span> <span class="verse"><a name="20">20</a>Истина, истина ви казвам: който приеме онзи, когото Аз пращам, Мен приема; а който приема Мен, приема Този, който Ме е пратил.</span> <span class="verse"><a name="21">21</a>Като каза това, Иисус се смути в духа Си и свидетелства, и каза: Истина, истина ви казвам, че един от вас ще Ме предаде.</span> <span class="verse"><a name="22">22</a>Тогава учениците се спогледаха помежду си, недоумявайки за кого говори.</span> <span class="verse"><a name="23">23</a>А на трапезата един от учениците, когото Иисус любеше, се беше облегнал на гърдите на Иисус.</span> <span class="verse"><a name="24">24</a>Симон Петър му кимна да попита кой е този, за когото Иисус говори.</span> <span class="verse"><a name="25">25</a>А той, като се беше облегнал назад на гърдите на Иисус, Му каза: Господи, кой е?</span> <span class="verse"><a name="26">26</a>Иисус отговори: Той е онзи, за когото ще натопя залък и ще му го дам. И като натопи залъка, Той го подаде на Юда Симонов Искариотски.</span> <span class="verse"><a name="27">27</a>И тогава, след залъка, Сатана влезе в него. Тогава Иисус му каза: Каквото вършиш, върши го по-скоро.</span> <span class="verse"><a name="28">28</a>Но никой от седящите не разбра защо му каза това.</span> <span class="verse"><a name="29">29</a>Защото някои мислеха, понеже Юда държеше касата, че Иисус му казва: Купи, каквото ни трябва за празника, или че трябва да даде нещо на бедните.</span> <span class="verse"><a name="30">30</a>И така, като взе залъка, веднага излезе; а беше нощ.</span> <span class="verse"><a name="31">31</a>А когато излезе, Иисус каза: Сега се прослави Човешкият Син и Бог се прослави в Него.</span> <span class="verse"><a name="32">32</a>Ако Бог се прослави в Него, и Бог ще Го прослави в Себе Си, и веднага ще Го прослави.</span> <span class="verse"><a name="33">33</a>Дечица, още малко съм с вас. Ще Ме търсите, и както казах на юдеите, така казвам и на вас, че там, където отивам Аз, вие не можете да дойдете.</span> <span class="verse"><a name="34">34</a>Нова заповед ви давам: да се любите един друг; както Аз ви възлюбих, така и вие да се любите един друг.</span> <span class="verse"><a name="35">35</a>По това ще познаят всички, че сте Мои ученици, ако имате любов помежду си.</span> <span class="verse"><a name="36">36</a>Симон Петър Му каза: Господи, къде отиваш? Иисус отговори: Където отивам Аз, ти не можеш сега да Ме последваш, но ще Ме последваш после.</span> <span class="verse"><a name="37">37</a>Петър Му каза: Господи, защо не мога да Те последвам сега? Живота си ще дам за Теб.</span> <span class="verse"><a name="38">38</a>Иисус отговори: Живота си ли ще дадеш за Мен? Истина, истина ти казвам: петелът няма да пропее, преди ти три пъти да се отречеш от Мен.</span> </p></div</div></div></body></html>