<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/john">John</a> &gt <strong>Chapter 1</strong></div><p><span class="verse"><a name="1">1</a>В начало бе Словото; и Словото беше у Бога; и Словото бе Бог.</span> <span class="verse"><a name="2">2</a>То в начало беше у Бога.</span> <span class="verse"><a name="3">3</a>Всичко чрез Него стана; и без Него не е станало нищо от това, което е станало.</span> <span class="verse"><a name="4">4</a>В Него беше живот и животът беше светлината на хората.</span> <span class="verse"><a name="5">5</a>И светлината свети в тъмнината; а тъмнината не я схвана.</span> <span class="verse"><a name="6">6</a>Яви се човек, изпратен от Бога, на име Йоан.</span> <span class="verse"><a name="7">7</a>Той дойде за свидетелство, да свидетелства за светлината, за да повярват всички чрез него.</span> <span class="verse"><a name="8">8</a>Той не беше светлината, но свидетелства за светлината;</span> <span class="verse"><a name="9">9</a>това беше истинската светлина, която, идеща на света, осветлява всеки човек.</span> <span class="verse"><a name="10">10</a>Той беше в света; и светът чрез Него стана; но светът не Го позна.</span> <span class="verse"><a name="11">11</a>При Своите Си дойде, но Своите Му не Го приеха.</span> <span class="verse"><a name="12">12</a>А на онези, които Го приеха, даде право да станат Божии деца – на тези, които вярват в Неговото Име;</span> <span class="verse"><a name="13">13</a>които се родиха не от кръв, нито от плътска воля, нито от мъжка воля, а от Бога.</span> <span class="verse"><a name="14">14</a>И Словото стана плът и пребиваваше между нас; и видяхме славата Му, слава като на Единородния от Отца, пълно с благодат и истина.</span> <span class="verse"><a name="15">15</a>Йоан свидетелства за Него и викаше, казвайки: Ето Онзи, за когото казах: Този, който идва след мен, е пред мен, понеже е бил преди мен.</span> <span class="verse"><a name="16">16</a>И ние всички приехме от Неговата пълнота и благодат върху благодат;</span> <span class="verse"><a name="17">17</a>защото законът беше даден чрез Мойсей, а благодатта и истината дойдоха чрез Иисус Христос.</span> <span class="verse"><a name="18">18</a>Никой никога не е видял Бога. Единородният Син, който е в лоното на Отца, Той Го изяви.</span> <span class="verse"><a name="19">19</a>И това е свидетелството на Йоан, когато юдеите изпратиха до него свещеници и левити от Ерусалим, за да го попитат: Ти кой си?</span> <span class="verse"><a name="20">20</a>Той изповяда и не отрече, а изповяда: Не аз съм Христос.</span> <span class="verse"><a name="21">21</a>И го попитаха: Тогава какво си? Илия ли си? Каза: Не съм. Пророкът ли си? И отговори: Не.</span> <span class="verse"><a name="22">22</a>На това му казаха: Кой си, за да дадем отговор на онези, които са ни пратили; какво казваш за себе си?</span> <span class="verse"><a name="23">23</a>Той каза: Аз съм ?глас на един, който вика в пустинята: Прав правете пътя за Господа“, както каза пророк Исая.</span> <span class="verse"><a name="24">24</a>А изпратените бяха от фарисеите.</span> <span class="verse"><a name="25">25</a>И го попитаха, като му казаха: А защо кръщаваш, ако не си Христос, нито Илия, нито Пророкът?</span> <span class="verse"><a name="26">26</a>В отговор Йоан им каза: Аз кръщавам с вода, но сред вас стои Един, когото вие не познавате.</span> <span class="verse"><a name="27">27</a>Той е, който идва след мен, на когото аз не съм достоен да развържа ремъка на сандалите Му.</span> <span class="verse"><a name="28">28</a>Това стана във Витания, от другата страна на Йордан, където Йоан кръщаваше.</span> <span class="verse"><a name="29">29</a>На следващия ден Йоан видя Иисус, че идва към него, и каза: Ето Божият Агнец, който взема греха на света!</span> <span class="verse"><a name="30">30</a>Този е, за когото казах: След мен идва Човек, който е пред мен, защото е бил преди мен.</span> <span class="verse"><a name="31">31</a>И аз не Го познавах; но затова дойдох и кръщавам с вода, за да бъде Той изявен на Израил.</span> <span class="verse"><a name="32">32</a>И Йоан свидетелства, казвайки: Видях Духа да слиза като гълъб от небето и да остава върху Него.</span> <span class="verse"><a name="33">33</a>И аз не Го познах; но Онзи, който ме прати да кръщавам с вода, Той ми каза: Онзи, над когото видиш да слиза Духът и да остава върху Него, Той е, който кръщава със Светия Дух.</span> <span class="verse"><a name="34">34</a>И видях и свидетелствам, че Този е Божият Син.</span> <span class="verse"><a name="35">35</a>На следващия ден Йоан пак стоеше с двама от учениците си.</span> <span class="verse"><a name="36">36</a>И като съгледа Иисус, когато минаваше, каза: Ето Божият Агнец!</span> <span class="verse"><a name="37">37</a>И двамата ученици го чуха да говори така и последваха Иисус.</span> <span class="verse"><a name="38">38</a>И Иисус, като се обърна и видя, че Го следват, им каза: Какво търсите? А те Му казаха: Равви – което се превежда: Учителю – къде живееш?</span> <span class="verse"><a name="39">39</a>Каза им: Елате и ще видите. И така, те дойдоха и видяха къде живее, и останаха при Него този ден. Беше около десетият час.</span> <span class="verse"><a name="40">40</a>Единият от двамата, които чуха от Йоан за Него и Го последваха, беше Андрей, брат на Симон Петър.</span> <span class="verse"><a name="41">41</a>Той първо намери своя брат Симон и му каза: Намерихме Месия, което се превежда: Христос.</span> <span class="verse"><a name="42">42</a>�� го заведе при Иисус. А Иисус се вгледа в него и каза: Ти си Симон, син на Йона; ти ще се наричаш Кифа, което се превежда: камък.</span> <span class="verse"><a name="43">43</a>На другия ден Иисус реши да отиде в Галилея; и намери Филип и му каза: Следвай Ме.</span> <span class="verse"><a name="44">44</a>А Филип беше от Витсаида, от града на Андрей и Петър.</span> <span class="verse"><a name="45">45</a>Филип намери Натанаил и му каза: Намерихме Онзи, за когото писа Мойсей в закона, и пророците – Иисус, сина на Йосиф, който е от Назарет.</span> <span class="verse"><a name="46">46</a>А Натанаил му каза: Може ли от Назарет да излезе нещо добро? Филип му каза: Ела и виж.</span> <span class="verse"><a name="47">47</a>Иисус видя Натанаил да идва към Него и каза за него: Ето истински израилтянин, у когото няма лукавство.</span> <span class="verse"><a name="48">48</a>Натанаил Му каза: Откъде ме познаваш? Иисус в отговор му каза: Преди да те повика Филип, те видях, като беше под смокинята.</span> <span class="verse"><a name="49">49</a>Натанаил Му отговори: Равви, Ти си Божият Син, Ти си израилевият Цар!</span> <span class="verse"><a name="50">50</a>Иисус в отговор му каза: Понеже ти казах: Видях те под смокинята, затова ли вярваш? По-големи неща от това ще видиш.</span> <span class="verse"><a name="51">51</a>И му каза: Истина, истина ви казвам: (отсега) ще виждате небето отворено и Божиите ангели да възлизат и слизат над Човешкия Син.</span> </p></div</div></div></body></html>