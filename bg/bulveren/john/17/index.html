<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/john/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/john">John</a> &gt <strong>Chapter 17</strong></div><p><span class="verse"><a name="1">1</a>Това каза Иисус, и като вдигна очите Си към небето, каза: Отче, настана часът: прослави Сина Си, за да Те прослави и Синът Ти,</span> <span class="verse"><a name="2">2</a>както си Му дал власт над всяко създание да даде вечен живот на всички, които си Му дал.</span> <span class="verse"><a name="3">3</a>А това е вечен живот – да познаят Теб, единствения истинен Бог, и Иисус Христос, когото си изпратил.</span> <span class="verse"><a name="4">4</a>Аз Те прославих на земята: извърших делото, което Ти Ми даде да върша.</span> <span class="verse"><a name="5">5</a>И сега, прослави Ме, Отче, при Себе Си със славата, която имах при Теб, преди да беше светът.</span> <span class="verse"><a name="6">6</a>Изявих Името Ти на хората, които Ми даде от света. Те бяха Твои и Ти ги даде на Мен, и те опазиха Твоето слово.</span> <span class="verse"><a name="7">7</a>Сега познаха, че всичко, което си Ми дал, е от Теб;</span> <span class="verse"><a name="8">8</a>защото думите, които Ми даде Ти, Аз ги предадох на тях и те ги приеха и наистина познаха, че излязох от Теб, и повярваха, че Ти си Ме пратил.</span> <span class="verse"><a name="9">9</a>Аз за тях се моля; не се моля за света, а за тези, които си Ми дал, защото са Твои.</span> <span class="verse"><a name="10">10</a>И всичко Мое е Твое, и Твоето – Мое, и Аз съм прославен в тях.</span> <span class="verse"><a name="11">11</a>Не съм вече в света, а тези са в света, и Аз ида при Теб. Отче свети, опази ги в Името Си, което си Ми дал, за да бъдат едно, както сме и Ние.</span> <span class="verse"><a name="12">12</a>Докато бях с тях, Аз ги пазех в Твоето Име, което Ми даде; опазих ги и нито един от тях не погина освен синът на погибелта, за да се изпълни Писанието.</span> <span class="verse"><a name="13">13</a>А сега идвам при Теб; и това казвам в света, за да имат Моята радост пълна в себе си.</span> <span class="verse"><a name="14">14</a>Аз им предадох Твоето слово; и светът ги намрази, защото те не са от света, както и Аз не съм от него.</span> <span class="verse"><a name="15">15</a>Не се моля да ги вземеш от света, а да ги пазиш от лукавия.</span> <span class="verse"><a name="16">16</a>Те не са от света, както и Аз не съм от света.</span> <span class="verse"><a name="17">17</a>Освети ги чрез истината; Твоето слово е истина.</span> <span class="verse"><a name="18">18</a>Както Ти прати Мен в света, така и Аз пратих тях в света.</span> <span class="verse"><a name="19">19</a>И за тях Аз освещавам Себе Си, за да бъдат и те осветени чрез истината.</span> <span class="verse"><a name="20">20</a>И не само за тях се моля, а и за онези, които биха повярвали в Мен чрез тяхното слово –</span> <span class="verse"><a name="21">21</a>да бъдат всички едно; както Ти, Отче, си в Мен и Аз в Теб, така и те да бъдат в Нас (едно), за да повярва светът, че Ти си Ме пратил.</span> <span class="verse"><a name="22">22</a>И славата, която Ти Ми даде, Аз дадох на тях; за да бъдат едно, както и Ние сме едно:</span> <span class="verse"><a name="23">23</a>Аз в тях и Ти в Мен, за да бъдат съвършени в едно, за да познае светът, че Ти си Ме пратил и си ги възлюбил, както си възлюбил Мен.</span> <span class="verse"><a name="24">24</a>Отче, желая, където съм Аз, да бъдат с Мен и тези, които си Ми дал, за да гледат Моята слава, която си Ми дал; защото си Ме възлюбил преди създанието на света.</span> <span class="verse"><a name="25">25</a>Отче праведни, светът не Те е познал, но Аз Те познах; и тези познаха, че Ти си Ме пратил.</span> <span class="verse"><a name="26">26</a>И явих им Твоето Име, и ще явя, така че любовта, с която си Ме възлюбил, да бъде в тях, и Аз в тях.</span> </p></div</div></div></body></html>