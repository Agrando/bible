<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/john">John</a> &gt <strong>Chapter 16</strong></div><p><span class="verse"><a name="1">1</a>Това ви казах, за да не се препънете.</span> <span class="verse"><a name="2">2</a>Ще ви отлъчат от синагогата; даже настава час, когато всеки, който ви убие, ще мисли, че принася служба на Бога.</span> <span class="verse"><a name="3">3</a>И това ще ви сторят, защото не са познали нито Отца, нито Мен.</span> <span class="verse"><a name="4">4</a>Но Аз ви казах тези неща, за да помните, че съм ви ги казал, когато дойде часът им. Отначало не ви ги казах, защото бях с вас.</span> <span class="verse"><a name="5">5</a>Но сега отивам при Онзи, който Ме е пратил, и никой от вас не Ме пита: Къде отиваш?</span> <span class="verse"><a name="6">6</a>Но понеже ви казах това, скръб изпълни сърцата ви.</span> <span class="verse"><a name="7">7</a>Аз обаче ви казвам истината: за вас е по-добре Аз да отида, защото, ако не отида, Застъпникът няма да дойде при вас; но ако отида, ще ви Го изпратя.</span> <span class="verse"><a name="8">8</a>А когато Той дойде, ще изобличи света за грях, за правда и за съд:</span> <span class="verse"><a name="9">9</a>за грях, защото не вярват в Мен;</span> <span class="verse"><a name="10">10</a>за правда, защото отивам при Отца и няма вече да Ме виждате;</span> <span class="verse"><a name="11">11</a>и за съд, защото князът на този свят е осъден.</span> <span class="verse"><a name="12">12</a>Имам още много неща да ви кажа, но не можете да ги понесете сега.</span> <span class="verse"><a name="13">13</a>А когато дойде Онзи, Духът на истината, ще ви води в цялата истина; защото няма да говори от Себе Си, а каквото чуе, това ще говори, и ще ви извести за идните неща.</span> <span class="verse"><a name="14">14</a>Той Мен ще прослави, защото от Моето ще взема и ще ви известява.</span> <span class="verse"><a name="15">15</a>Всичко, което има Отец, е Мое; затова казах, че от Моето ще взема и ще ви известява.</span> <span class="verse"><a name="16">16</a>Още малко, и няма да Ме виждате; и пак малко, и ще Ме видите.</span> <span class="verse"><a name="17">17</a>Тогава някои от учениците Му си казаха помежду си: Какво е това, което ни казва: Още малко, и няма да Ме виждате; и пак малко, и ще Ме видите, и това: Отивам при Отца?</span> <span class="verse"><a name="18">18</a>Затова си казаха: Какво е това, което казва: Още малко? Не знаем какво иска да каже.</span> <span class="verse"><a name="19">19</a>Иисус, като разбра, че желаят да Го питат, им каза: Затова ли се питате помежду си, че казах: Още малко, и няма да Ме виждате; и пак малко, и ще Ме видите?</span> <span class="verse"><a name="20">20</a>Истина, истина ви казвам, че вие ще заплачете и ще заридаете, а светът ще се радва; вие ще скърбите, но скръбта ви ще се обърне в радост.</span> <span class="verse"><a name="21">21</a>Жена, когато ражда, е в скръб, защото е дошъл часът й; но когато роди детенцето, не помни вече мъките поради радостта, че се е родил човек на света.</span> <span class="verse"><a name="22">22</a>Така и вие сега имате скръб; но Аз пак ще ви видя и сърцето ви ще се зарадва, и радостта ви никой няма да ви отнеме.</span> <span class="verse"><a name="23">23</a>И в онзи ден няма да Ме питате за нищо. Истина, истина ви казвам: ако поискате нещо от Отца в Мое Име, Той ще ви го даде.</span> <span class="verse"><a name="24">24</a>Досега нищо не сте искали в Мое Име; искайте, и ще получите, за да бъде радостта ви пълна.</span> <span class="verse"><a name="25">25</a>Това ви говорих с притчи. Настава час, когато няма вече да ви говоря с притчи, а ясно ще ви известя за Отца.</span> <span class="verse"><a name="26">26</a>В онзи ден ще искате в Мое Име; и не ви казвам, че Аз ще моля Отца за вас,</span> <span class="verse"><a name="27">27</a>защото Сам Отец ви обича, понеже вие обикнахте Мен и повярвахте, че Аз от Отца излязох.</span> <span class="verse"><a name="28">28</a>Излязох от Отца и дойдох на света; и пак напускам света и отивам при Отца.</span> <span class="verse"><a name="29">29</a>Неговите ученици Му казаха: Ето, сега ясно говориш и никаква притча не казваш.</span> <span class="verse"><a name="30">30</a>Сега знаем, че Ти всичко знаеш и няма нужда да Те пита някой. По това вярваме, че си излязъл от Бога.</span> <span class="verse"><a name="31">31</a>Иисус им отговори: Сега ли вярвате?</span> <span class="verse"><a name="32">32</a>Ето, настава час, дошъл е вече, да се разпръснете всеки при своето си и Мен да оставите сам; но Аз не съм сам, защото Отец е с Мен.</span> <span class="verse"><a name="33">33</a>Това ви казах, за да имате в Мен мир. В света имате скръб, но дерзайте: Аз победих света.</span> </p></div</div></div></body></html>