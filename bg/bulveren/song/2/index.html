<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>Аз съм саронският нарцис и кремът на долините.</span> <span class="verse"><a name="2">2</a>Като крем сред тръните, така е любимата ми сред дъщерите.</span> <span class="verse"><a name="3">3</a>Като ябълково дърво сред горските дървета, така е любимият ми сред синовете. Насладих се на сянката му и седнах, и плодът му бе сладък в устата ми.</span> <span class="verse"><a name="4">4</a>Доведе ме в дома на виното и знамето му над мен е любов.</span> <span class="verse"><a name="5">5</a>Подкрепете ме със сушено грозде, освежете ме с ябълки, защото съм болна от любов.</span> <span class="verse"><a name="6">6</a>Левицата му е под главата ми и десницата му ме прегръща.</span> <span class="verse"><a name="7">7</a>Заклевам ви, ерусалимски дъщери, в сърните или в полските кошути, да не възбудите, да не събудите любовта, докато сама не пожелае.</span> <span class="verse"><a name="8">8</a>Слушайте! Любимият ми! Ето, идва, играейки по планините и скачайки по хълмовете.</span> <span class="verse"><a name="9">9</a>Любимият ми е като сърна или млад елен. Ето, той стои зад стената ни, гледа в прозорците, наднича през решетката.</span> <span class="verse"><a name="10">10</a>Любимият ми отговори и ми каза: Стани, любима моя, прекрасна моя, и ела!</span> <span class="verse"><a name="11">11</a>Защото, ето, зимата премина, дъждът отмина и си отиде.</span> <span class="verse"><a name="12">12</a>Цветята се появиха на земята, времето за пеене дойде и гласът на гургулицата се чува в земята ни.</span> <span class="verse"><a name="13">13</a>На смокинята покарват зелените смокини и разцъфтелите лозя издават благоуханието си. Стани, любима моя, прекрасна моя, и ела!</span> <span class="verse"><a name="14">14</a>Гълъбице моя, в пукнатините на скалата, в скришните места на канарата, нека видя лицето ти, нека чуя гласа ти, защото гласът ти е сладък и лицето ти — прекрасно.</span> <span class="verse"><a name="15">15</a>Уловете ни лисиците, малките лисици, които съсипват лозята, защото лозята ни цъфтят.</span> <span class="verse"><a name="16">16</a>Любимият ми е мой, и аз съм негова; той пасе стадо между кремовете.</span> <span class="verse"><a name="17">17</a>Докато отмине денят и побягнат сенките, обърни се, любими мой, и бъди като сърна или млад елен по разцепените планини.</span> </p></div</div></div></body></html>