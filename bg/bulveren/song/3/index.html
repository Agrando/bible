<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/song/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/song">Song of Solomon</a> &gt <strong>Chapter 3</strong></div><p><span class="verse"><a name="1">1</a>Нощем на леглото си потърсих онзи, когото обича душата ми; потърсих го и не го намерих.</span> <span class="verse"><a name="2">2</a>Казах: Ще стана сега и ще обиколя града; по улиците и площадите ще търся онзи, когото обича душата ми. Потърсих го и не го намерих.</span> <span class="verse"><a name="3">3</a>Намериха ме стражарите, които обхождат града; попитах ги: Видяхте ли онзи, когото обича душата ми?</span> <span class="verse"><a name="4">4</a>Едва ги бях отминала, когато намерих онзи, когото обича душата ми. Хванах го и не го пуснах, докато не го доведох в къщата на майка си и в стаята на онази, която ме е родила.</span> <span class="verse"><a name="5">5</a>Заклевам ви, ерусалимски дъщери, в сърните или в полските кошути, да не възбудите, да не събудите любовта, докато сама не пожелае.</span> <span class="verse"><a name="6">6</a>Коя е тази, която излиза от пустинята като стълбове дим, окадена със смирна и ливан, с всичките благоуханни прахове на търговеца?</span> <span class="verse"><a name="7">7</a>Ето, ложето на Соломон, с шестдесет силни мъже около него от силните мъже на Израил.</span> <span class="verse"><a name="8">8</a>Всички те държат меч и са опитни в бой. Всеки държи меча си на бедрото си срещу ужаси в нощта.</span> <span class="verse"><a name="9">9</a>Цар Соломон си направи носилка от ливанското дърво;</span> <span class="verse"><a name="10">10</a>стълбовете й направи от сребро, подложката й — от злато, постелката й — от пурпур; вътрешността й е украсена с любов от ерусалимските дъщери.</span> <span class="verse"><a name="11">11</a>Излезте, сионски дъщери, и вижте цар Соломон с венеца, с който майка му го увенча в деня на неговата сватба, в деня на радостта на сърцето му!</span> </p></div</div></div></body></html>