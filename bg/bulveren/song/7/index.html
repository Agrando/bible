<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>Колко красиви са стъпките ти в сандалите, дъще княжеска! Извивките на бедрата ти са като огърлица, като дело на ръцете на майстор.</span> <span class="verse"><a name="2">2</a>Скутът ти е като кръгла чаша, от която не липсва смесено вино. Коремчето ти е като житен куп, обграден с кремове.</span> <span class="verse"><a name="3">3</a>Двете ти гърди са като две сърнета близнета.</span> <span class="verse"><a name="4">4</a>Шията ти е като кулата от слонова кост. Очите ти са като езерата в Есевон до портата на Бат-Рабим. Носът ти е като ливанската кула, която гледа към Дамаск.</span> <span class="verse"><a name="5">5</a>Главата ти е върху теб като Кармил и косите на главата ти са като пурпурна коприна — царят е вързан с къдриците ти.</span> <span class="verse"><a name="6">6</a>Колко си красива и колко си приятна, о, любима, в удоволствията!</span> <span class="verse"><a name="7">7</a>Това твое тяло прилича на палма и гърдите ти — на гроздове.</span> <span class="verse"><a name="8">8</a>Казах: Ще се изкача на палмата, ще хвана клоните й. Нека гърдите ти бъдат като гроздове на лозата и благоуханието на дъха ти — като ябълки,</span> <span class="verse"><a name="9">9</a>и устата ти като ароматно вино — което слиза гладко за възлюбения ми и се плъзга леко през устните на дремещите.</span> <span class="verse"><a name="10">10</a>Аз съм на любимия си, и неговото желание е към мен.</span> <span class="verse"><a name="11">11</a>Ела, любими мой, нека излезем на полето, нека пренощуваме в селата.</span> <span class="verse"><a name="12">12</a>Нека осъмнем в лозята, нека видим напъпила ли е лозата, отворили ли са се цветовете й, разцъфтели ли са наровете. Там ще ти дам любовта си.</span> <span class="verse"><a name="13">13</a>Мандрагоровите ябълки издават благоухание и при вратите ни има всякакви приятни плодове — нови и стари, които съм запазила за теб, любими мой.</span> </p></div</div></div></body></html>