<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/song/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/song">Song of Solomon</a> &gt <strong>Chapter 8</strong></div><p><span class="verse"><a name="1">1</a>О, да ми беше като брат, който е сукал от гърдите на майка ми! Ако те намерех навън, щях да те целуна, и нямаше да ме презират.</span> <span class="verse"><a name="2">2</a>Щях да те заведа, да те въведа в къщата на майка си, за да ме учиш. Щях да те напоя с ароматно вино от сока на наровете си.</span> <span class="verse"><a name="3">3</a>Левицата му е под главата ми и десницата му ме прегръща.</span> <span class="verse"><a name="4">4</a>Заклевам ви, ерусалимски дъщери, в сърните или в полските кошути, да не възбудите, да не събудите любовта, докато сама не пожелае.</span> <span class="verse"><a name="5">5</a>Коя е тази, която идва от пустинята, като се опира на любимия си? Аз те събудих под ябълката; там те роди майка ти, там тя беше в родилни мъки и те роди.</span> <span class="verse"><a name="6">6</a>Положй ме като печат на сърцето си, като печат на ръката си — защото любовта е силна като смъртта, ревността е жестока като Шеол; пламъците й са огнени пламъци, като ГОСПОДНИЯ пламък.</span> <span class="verse"><a name="7">7</a>Дори и много води не могат да угасят любовта, нито порои да я потопят. Ако човек би дал цялото богатство на дома си за любов, съвсем биха го презряли.</span> <span class="verse"><a name="8">8</a>Ние имаме малка сестра и тя няма гърди. Какво да направим за сестра си в деня, когато стане дума за нея?</span> <span class="verse"><a name="9">9</a>Ако тя е стена, ще построим на нея сребърно укрепление; а ако е врата, ще я заградим с кедрови греди.</span> <span class="verse"><a name="10">10</a>Аз бях стена, и гърдите ми бяха като кули; тогава станах в очите му като една, която е намерила мир.</span> <span class="verse"><a name="11">11</a>Соломон имаше лозе във Ваал-Хамон и даде лозето на пазачи; всеки трябваше да донесе за плода му хиляда сребърника.</span> <span class="verse"><a name="12">12</a>Моето лозе е пред мен — хилядата сребърника са за теб, Соломоне, а двеста са за пазачите на плода му.</span> <span class="verse"><a name="13">13</a>О, ти, която седиш в градините, другарите ми се ослушват за гласа ти — дай ми да го чуя!</span> <span class="verse"><a name="14">14</a>Бързай, любими мой, и бъди като сърна или млад елен по благоуханните планини.</span> </p></div</div></div></body></html>