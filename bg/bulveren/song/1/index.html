<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>Песен на песните, на Соломон.</span> <span class="verse"><a name="2">2</a>Нека ме целуне с целувките на устата си — защото любовта ти е по-добра от вино.</span> <span class="verse"><a name="3">3</a>Твоите масла имат приятно благоухание, името ти е като пречистено масло — затова те обичат девиците.</span> <span class="verse"><a name="4">4</a>Привлечи ме след теб, нека побързаме. Царят ме въведе в покоите си. Ще се радваме и ще се веселим за теб. Ще прославяме твоята любов повече от виното. Те с право те обичат!</span> <span class="verse"><a name="5">5</a>Черна съм, но хубава, ерусалимски дъщери, като кидарските шатри, като Соломоновите завеси.</span> <span class="verse"><a name="6">6</a>Не ме гледайте, че съм почерняла, защото слънцето ме е погледнало. Синовете на майка ми ми се разгневиха, направиха ме пазачка на лозята, но своето лозе не опазих.</span> <span class="verse"><a name="7">7</a>Кажи ми, ти, когото обича душата ми, къде пасеш стадото си, къде го успокояваш по пладне? Понеже, защо да съм като една, която се скита край стадата на твоите другари?</span> <span class="verse"><a name="8">8</a>Ако ти не знаеш, най-прекрасна между жените, излез по стъпките на стадото и паси козлетата си при шатрите на овчарите.</span> <span class="verse"><a name="9">9</a>На кобила на фараоновите колесници те уподобих, любима моя.</span> <span class="verse"><a name="10">10</a>Красиви са бузите ти с украшения и шията ти с огърлици.</span> <span class="verse"><a name="11">11</a>Ще ти направим златни украшения със сребърни капки.</span> <span class="verse"><a name="12">12</a>Докато царят е на трапезата си, нардът ми издава благоуханието си.</span> <span class="verse"><a name="13">13</a>Възлюбеният ми е за мен като торбичка със смирна, която почива между гърдите ми.</span> <span class="verse"><a name="14">14</a>Възлюбеният ми е за мен като кипрова китка в лозята на Енгади.</span> <span class="verse"><a name="15">15</a>Ето, красива си, любима моя! Ето, красива си! Очите ти са като гълъби.</span> <span class="verse"><a name="16">16</a>Ето, красив си, любими мой, да и приятен! И постелката ни е свежа зеленина.</span> <span class="verse"><a name="17">17</a>Гредите на къщите ни са кедри, дъските ни — кипарис.</span> </p></div</div></div></body></html>