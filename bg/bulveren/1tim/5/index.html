<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1tim/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1tim">1 Timothy</a> &gt <strong>Chapter 5</strong></div><p><span class="verse"><a name="1">1</a>Стар човек не укорявай остро, а го увещавай като баща; по-младите – като братя;</span> <span class="verse"><a name="2">2</a>старите жени – като майки; по-младите – като сестри, със съвършена чистота.</span> <span class="verse"><a name="3">3</a>Почитай вдовиците, които наистина са вдовици.</span> <span class="verse"><a name="4">4</a>Но ако някоя вдовица има деца или внуци, те нека се учат първо да показват благочестие към домашните си и да отдават дължимото на родителите си, защото това е угодно пред Бога.</span> <span class="verse"><a name="5">5</a>А която е истинска вдовица и е останала сама, тя се надява на Бога и постоянства в молби и в молитви нощем и денем.</span> <span class="verse"><a name="6">6</a>Но онази, която живее разпуснато, тя е жива умряла.</span> <span class="verse"><a name="7">7</a>Заръчвай и това, за да бъдат непорочни.</span> <span class="verse"><a name="8">8</a>Но ако някой не се грижи за своите и най-вече за домашните си, той се е отрекъл от вярата и е по-лош от невярващ.</span> <span class="verse"><a name="9">9</a>Да се записва само такава вдовица, която не е по-малко от шестдесет години, която е била жена на един мъж,</span> <span class="verse"><a name="10">10</a>известна с добрите си дела, ако е отгледала деца, ако е приемала странници, ако е умивала краката на светии, ако е помагала на страдащи, ако се е предавала на всякакво добро дело.</span> <span class="verse"><a name="11">11</a>Но по-младите вдовици не приемай, защото, когато страстите им вземат връх над Христос, искат да се омъжват</span> <span class="verse"><a name="12">12</a>и попадат под осъждане, защото са се отметнали от първото си обещание;</span> <span class="verse"><a name="13">13</a>и освен това се научават да бъдат безделни, като ходят от къща на къща, и не само безделни, но и бъбриви, и да се занимават с празни работи, като говорят това, което не трябва да се говори.</span> <span class="verse"><a name="14">14</a>По тази причина искам по-младите вдовици да се омъжват, да раждат деца, да управляват дом, да не дават никаква причина на противника да хули;</span> <span class="verse"><a name="15">15</a>защото някои вече са се отклонили и отишли след Сатана.</span> <span class="verse"><a name="16">16</a>Ако някой вярващ или вярваща има роднини вдовици, нека се грижи за тях, за да не се обременява църквата и да може да се грижи за истинските вдовици.</span> <span class="verse"><a name="17">17</a>Нека старейшините, които управляват добре, да се удостояват с двойна почит – особено онези, които се трудят в словото и поучението;</span> <span class="verse"><a name="18">18</a>защото Писанието казва: ?Да не обвързваш устата на вола, когато вършее“; и: ?Работникът заслужава заплатата си.“</span> <span class="verse"><a name="19">19</a>Против старейшина не приемай обвинение, освен ако не е отправено от двама или трима свидетели.</span> <span class="verse"><a name="20">20</a>Онези, които съгрешават, изобличавай пред всички, за да имат и другите страх.</span> <span class="verse"><a name="21">21</a>Тържествено ти заявявам пред Бога, пред Христос Иисус и пред избраните ангели да пазиш тези заповеди без предразсъдък и нищо да не вършиш от пристрастие.</span> <span class="verse"><a name="22">22</a>Не прибързвай да полагаш ръце на никого и не участвай в чужди грехове. Пази себе си чист.</span> <span class="verse"><a name="23">23</a>Не пий вече само вода, но употребявай малко вино заради стомаха си и заради честите си боледувания.</span> <span class="verse"><a name="24">24</a>Греховете на някои хора са явни отпреди и ги изпреварват на съда, а на други идват след тях.</span> <span class="verse"><a name="25">25</a>Така и добрите дела са явни; а и онези, които не са, не могат да се укрият.</span> </p></div</div></div></body></html>