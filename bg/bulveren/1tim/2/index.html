<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1tim">1 Timothy</a> &gt <strong>Chapter 2</strong></div><p><span class="verse"><a name="1">1</a>И така, напътствам преди всичко да се отправят молби, молитви, искания, благодарения за всички хора,</span> <span class="verse"><a name="2">2</a>за царе и за всички, които са на власт, за да водим тих и спокоен живот в пълно благочестие и сериозност.</span> <span class="verse"><a name="3">3</a>Защото това е добро и угодно пред Бога, нашия Спасител,</span> <span class="verse"><a name="4">4</a>който иска да се спасят всичките хора и да дойдат до познаването на истината.</span> <span class="verse"><a name="5">5</a>Защото има само един Бог и един Посредник между Бога и хората – Човекът Христос Иисус,</span> <span class="verse"><a name="6">6</a>който, като свидетелство за това, на определеното Си време даде Себе Си откуп за всички;</span> <span class="verse"><a name="7">7</a>за което аз бях поставен проповедник и апостол – говоря истината в Христос, не лъжа – учител на езичниците във вяра и истина.</span> <span class="verse"><a name="8">8</a>И така, искам мъжете да се молят на всяко място, като издигат свети ръце без гняв и съмнения.</span> <span class="verse"><a name="9">9</a>Така и жените да украсяват себе си с достойно държание, със скромност и целомъдрие, а не с плетене на косата или злато, или бисери, или скъпи дрехи,</span> <span class="verse"><a name="10">10</a>а с добри дела, както прилича на жени, които изповядват страх от Бога.</span> <span class="verse"><a name="11">11</a>Жената да се учи мълчаливо, с пълно подчинение.</span> <span class="verse"><a name="12">12</a>А на жената не позволявам да поучава, нито да владее над мъжа, а да бъде мълчалива.</span> <span class="verse"><a name="13">13</a>Защото първо Адам бе създаден, а после Ева.</span> <span class="verse"><a name="14">14</a>И Адам не беше измамен, а жената беше измамена и падна в престъпление.</span> <span class="verse"><a name="15">15</a>Но тя ще се спаси чрез раждане на деца, ако останат във вяра и любов, и святост, с целомъдрие.</span> </p></div</div></div></body></html>