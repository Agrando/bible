<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1tim">1 Timothy</a> &gt <strong>Chapter 3</strong></div><p><span class="verse"><a name="1">1</a>Вярно е това слово: ако някой се стреми към надзорничество, добро дело желае.</span> <span class="verse"><a name="2">2</a>Надзорникът обаче трябва да бъде непорочен, мъж на една жена, самообладан, разбран, порядъчен, гостолюбив, способен да поучава,</span> <span class="verse"><a name="3">3</a>не пияница, не побойник, а кротък, не скандалджия, не сребролюбец,</span> <span class="verse"><a name="4">4</a>който управлява добре своя дом и държи децата си в послушание с пълна сериозност,</span> <span class="verse"><a name="5">5</a>защото, ако човек не знае да управлява своя дом, как ще се грижи за Божията църква?</span> <span class="verse"><a name="6">6</a>Да не е нов във вярата, за да не се възгордее и падне под осъждането на дявола.</span> <span class="verse"><a name="7">7</a>Освен това той трябва да има добро име и сред външните, за да не бъде укоряван и да падне в примката на дявола.</span> <span class="verse"><a name="8">8</a>Така и служителите трябва да са сериозни, не двулични, не пристрастени към много вино, не лакоми за гнусна печалба,</span> <span class="verse"><a name="9">9</a>да държат тайната на вярата с чиста съвест.</span> <span class="verse"><a name="10">10</a>Също и те първо да се изпитват, и после да стават служители, ако са безупречни.</span> <span class="verse"><a name="11">11</a>Така и жените трябва да са сериозни, не клеветници, самообладани, верни във всичко.</span> <span class="verse"><a name="12">12</a>Всеки от служителите да е мъж на една жена и да управляват добре децата си и домовете си.</span> <span class="verse"><a name="13">13</a>Защото тези, които са служили добре като служители, придобиват за себе си добро положение и голямо дръзновение във вярата в Христос Иисус.</span> <span class="verse"><a name="14">14</a>Надявам се скоро да дойда при теб, но това ти пиша</span> <span class="verse"><a name="15">15</a>в случай, че закъснея, за да знаеш как трябва да се държат в Божия дом, който е църквата на живия Бог, стълбът и основата на истината.</span> <span class="verse"><a name="16">16</a>И както е признато, велика е тайната на благочестието: Този, който се яви в плът, оправдан в Духа, видян от ангели, проповядван между нациите, повярван в света, възнесен в слава.</span> </p></div</div></div></body></html>