<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/num">Numbers</a> &gt <strong>Chapter 4</strong></div><p><span class="verse"><a name="1">1</a>И ГОСПОД говори на Мойсей и Аарон и каза:</span> <span class="verse"><a name="2">2</a>Преброй синовете на Каат измежду синовете на Леви, по родовете им, по бащините им домове,</span> <span class="verse"><a name="3">3</a>от тридесет години и нагоре до петдесет години, всички, които влизат в отряда, за да вършат работата в шатъра за срещане.</span> <span class="verse"><a name="4">4</a>Ето службата на синовете на Каат в шатъра за срещане: пресвятото.</span> <span class="verse"><a name="5">5</a>Когато се вдига станът, Аарон и синовете му да пристъпват и да снемат закриващата завеса, да закрият с нея ковчега на свидетелството</span> <span class="verse"><a name="6">6</a>и да сложат отгоре покривка от язовски кожи, а отгоре да разпрострат плат, цял от синьо, и да проврат прътовете му.</span> <span class="verse"><a name="7">7</a>Върху масата на присъствените хлябове да разпрострат син плат и отгоре да сложат блюдата, тамянниците, тасовете и поливалниците за възлиянието; и постоянният хляб да бъде на нея.</span> <span class="verse"><a name="8">8</a>И да разпрострат върху тях червен плат и да го покрият с покривка от язовски кожи, и да проврат прътовете й.</span> <span class="verse"><a name="9">9</a>После да вземат син плат и да покрият светилника за осветлението, светилата му, щипците му, пепелниците му и маслениците му, с които вършат служението около него,</span> <span class="verse"><a name="10">10</a>и да сложат него и всичките му принадлежности вътре в покривка от язовски кожи и да го сложат на носилка.</span> <span class="verse"><a name="11">11</a>А върху златния олтар да разпрострат син плат и да го покрият с покривка от язовски кожи, и да проврат прътовете му.</span> <span class="verse"><a name="12">12</a>Да вземат и всички принадлежности на службата му, с които се върши служението в светилището, и да ги сложат в син плат, да ги покрият с покривка от язовски кожи и да ги сложат на носилката.</span> <span class="verse"><a name="13">13</a>После да изчистят олтара от пепелта и да разпрострат върху него морав плат,</span> <span class="verse"><a name="14">14</a>и да положат на него всичките му принадлежности, с които вършат служението около него — въглениците, вилиците, лопатите и легените, всичките принадлежности на олтара — и да разпрострат върху него покривка от язовски кожи и да проврат прътовете му.</span> <span class="verse"><a name="15">15</a>И когато при вдигането на стана Аарон и синовете му свършат с покриването на светилището и всичките принадлежности на светилището, тогава да пристъпват синовете на Каат, за да ги носят; но да не се докосват до святото, за да не умрат. Това е, което синовете на Каат трябва да носят от шатъра за срещане.</span> <span class="verse"><a name="16">16</a>И Елеазар, синът на свещеника Аарон, ще има надзор над маслото за осветлението, благоуханния тамян, постоянния хлебен принос и маслото за помазване; надзор над цялата скиния и над всичко, което е в нея, над светилището и над принадлежностите му.</span> <span class="verse"><a name="17">17</a>И ГОСПОД говори на Мойсей и Аарон и каза:</span> <span class="verse"><a name="18">18</a>Да не оставите да бъде изтребено племето на родовете на каатците измежду левитите,</span> <span class="verse"><a name="19">19</a>а да им правите така, за да останат живи и да не умрат, когато пристъпват при пресветите неща: Аарон и синовете му да влизат и да поставят всекиго от тях поотделно на службата и на товара му;</span> <span class="verse"><a name="20">20</a>но те да не влизат да видят пресвятото нито за миг, за да не умрат.</span> <span class="verse"><a name="21">21</a>И ГОСПОД говори на Мойсей и каза:</span> <span class="verse"><a name="22">22</a>Преброй също и синовете на Гирсон по бащините им домове, по родовете им,</span> <span class="verse"><a name="23">23</a>от тридесет години и нагоре до петдесет години да ги преброиш — всички, които влизат в отряда, за да вършат службата на шатъра за срещане.</span> <span class="verse"><a name="24">24</a>Ето службата на родовете на гирсонците, да служат и да носят:</span> <span class="verse"><a name="25">25</a>те ще носят завесите на скинията и шатъра за срещане, покрива му и покривалото от язовски кожи, което е отгоре, и завесата на входа на шатъра за срещане,</span> <span class="verse"><a name="26">26</a>и завесите на двора, и завесата на вратата при входа на двора, който е около скинията и около олтара, въжетата им, всичките принадлежности за службата им и всичко, което трябва да се върши за тях, в това ще служат.</span> <span class="verse"><a name="27">27</a>Цялото служение на гирсонците, относно цялото им носене на товари и цялото им служене, да бъде според заповедта на Аарон и на синовете му; и вие да им определяте всяко нещо, което са длъжни да носят.</span> <span class="verse"><a name="28">28</a>Това е службата на родовете на гирсонците в шатъра за срещане; и заповяданото за тях да бъде под ръката на Итамар, сина на свещеника Аарон.</span> <span class="verse"><a name="29">29</a>Преброй и синовете на Мерарий по родовете им, по бащините им домове,</span> <span class="verse"><a name="30">30</a>от тридесет години и нагоре до петдесет години да ги преброиш — всички, които влизат в отряда, за да вършат службата на шатъра за срещане.</span> <span class="verse"><a name="31">31</a>И това е, което са длъжни да носят при цялото си служене в шатъра за срещане: дъските на скинията и гредите й, и стълбовете й, и подложките й,</span> <span class="verse"><a name="32">32</a>и стълбовете на околния двор, и подложките им, и коловете им, и въжетата им, според всичките им принадлежности и цялата им служба; и да определяте по име вещите, които са длъжни да носят.</span> <span class="verse"><a name="33">33</a>Това е службата на родовете на синовете на Мерарий според цялата им служба в шатъра за срещане, под ръката на Итамар, сина на свещеника Аарон.</span> <span class="verse"><a name="34">34</a>И така, Мойсей и Аарон и първенците на обществото преброиха синовете на каатците по родовете им и по бащините им домове,</span> <span class="verse"><a name="35">35</a>от тридесет години и нагоре до петдесет години, всички, които влизаха в отряда, за да вършат службата на шатъра за срещане.</span> <span class="verse"><a name="36">36</a>И преброените от тях по родовете им бяха две хиляди седемстотин и петдесет.</span> <span class="verse"><a name="37">37</a>Това са преброените от родовете на каатците, всички, които служеха в шатъра за срещане, които Мойсей и Аарон преброиха по заповедта на ГОСПОДА чрез Мойсей.</span> <span class="verse"><a name="38">38</a>А преброените от синовете на Гирсон по родовете им и по бащините им домове,</span> <span class="verse"><a name="39">39</a>от тридесет години и нагоре до петдесет години, всички, които влизаха в отряда, за да вършат службата на шатъра за срещане,</span> <span class="verse"><a name="40">40</a>преброените от тях по родовете им, по бащините им домове, бяха две хиляди шестстотин и тридесет.</span> <span class="verse"><a name="41">41</a>Това са преброените от родовете на синовете на Гирсон, всички, които служеха в шатъра за срещане, които Мойсей и Аарон преброиха по заповедта на ГОСПОДА.</span> <span class="verse"><a name="42">42</a>А преброените от родовете на синовете на Мерарий по родовете им, по бащините им домове,</span> <span class="verse"><a name="43">43</a>от тридесет години и нагоре до петдесет години, всички, които влизаха в отряда, за да вършат службата в шатъра за срещане,</span> <span class="verse"><a name="44">44</a>преброените от тях по родовете им бяха три хиляди и двеста.</span> <span class="verse"><a name="45">45</a>Това са преброените от родовете на синовете на Мерарий, които Мойсей и Аарон преброиха по заповедта на ГОСПОДА чрез Мойсей.</span> <span class="verse"><a name="46">46</a>Всички преброени, които Мойсей и Аарон и израилевите първенци преброиха от левитите, по родовете им и по бащините им домове,</span> <span class="verse"><a name="47">47</a>от тридесет години и нагоре до петдесет години, всички, които влизаха да вършат службата на слугуването и службата на носенето в шатъра за срещане,</span> <span class="verse"><a name="48">48</a>преброените бяха осем хиляди петстотин и осемдесет.</span> <span class="verse"><a name="49">49</a>По заповедта на ГОСПОДА бяха преброени чрез Мойсей, всеки един според службата си и според товара си. Така бяха преброени от него, както ГОСПОД заповяда на Мойсей.</span> </p></div</div></div></body></html>