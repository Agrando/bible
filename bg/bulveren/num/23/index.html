<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/num/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/num">Numbers</a> &gt <strong>Chapter 23</strong></div><p><span class="verse"><a name="1">1</a>Тогава Валаам каза на Валак: Издигни ми тук седем жертвеника и ми приготви тук седем юнеца и седем овена.</span> <span class="verse"><a name="2">2</a>И Валак направи, както каза Валаам. И Валак и Валаам принесоха по един юнец и по един овен на всеки жертвеник.</span> <span class="verse"><a name="3">3</a>После Валаам каза на Валак: Застани близо при всеизгарянето си, и аз ще отида; може би ГОСПОД ще излезе насреща ми; и каквото ми покаже, ще ти известя. И отиде на една гола височина.</span> <span class="verse"><a name="4">4</a>И Бог излезе насреща на Валаам и той Му каза: Приготвих седем жертвеника и принесох по един юнец и по един овен на всеки жертвеник.</span> <span class="verse"><a name="5">5</a>И ГОСПОД вложи слово в устата на Валаам и каза: Върни се при Валак и говори така!</span> <span class="verse"><a name="6">6</a>И той се върна при него, и ето, той стоеше при всеизгарянето си, той и всичките моавски първенци.</span> <span class="verse"><a name="7">7</a>Тогава започна речта си, и каза: Валак ме доведе от Арам, моавският цар от източните планини и ми каза: Ела, прокълни ми Яков, и ела, кълни Израил!</span> <span class="verse"><a name="8">8</a>Как да прокълна, когото Бог не проклина? Как да кълна когото ГОСПОД не кълне?</span> <span class="verse"><a name="9">9</a>Защото от върха на скалите го виждам и от височините го гледам. Ето народ, който ще се засели отделно и няма да се счита между езичниците.</span> <span class="verse"><a name="10">10</a>Кой може да преброи пясъка на Яков или броя на четвъртата част от Израил? Дано умра, както умират праведните, и краят ми да бъде както неговия!</span> <span class="verse"><a name="11">11</a>Тогава Валак каза на Валаам: Какво ми направи ти? Взех те, за да прокълнеш враговете ми, а ето, ти дори ги благослови!</span> <span class="verse"><a name="12">12</a>А той в отговор каза: Не трябва ли да внимавам да говоря онова, което ГОСПОД слага в устата ми?</span> <span class="verse"><a name="13">13</a>Тогава Валак му каза: Моля те, ела с мен на друго място, откъдето ще го видиш. Ще видиш само края му, а целия народ няма да видиш. И ми ги прокълни оттам.</span> <span class="verse"><a name="14">14</a>И го заведе на полето Зофим, на върха на Фасга, и издигна седем жертвеника и принесе по един юнец и по един овен на всеки жертвеник.</span> <span class="verse"><a name="15">15</a>Тогава Валаам каза на Валак: Застани тук при всеизгарянето си, а аз ще срещна там ГОСПОДА.</span> <span class="verse"><a name="16">16</a>И ГОСПОД излезе насреща на Валаам и вложи слово в устата му, и каза: Върни се при Валак и говори така!</span> <span class="verse"><a name="17">17</a>И той дойде при него, и ето, той стоеше при всеизгарянето си и моавските първенци с него. И Валак му каза: Какво говори ГОСПОД?</span> <span class="verse"><a name="18">18</a>Тогава той започна речта си и каза: Стани, Валак, и слушай; дай ми ухо, ти сине Сепфоров!</span> <span class="verse"><a name="19">19</a>Бог не е човек, че да лъже, нито човешки син, че да се разкае. Той каза и няма ли да извърши? Той говори и няма ли да го извърши? Изговори и няма ли да го утвърди?</span> <span class="verse"><a name="20">20</a>Ето, аз получих заповед да благославям и Той като благослови, аз не мога да го отменя.</span> <span class="verse"><a name="21">21</a>Той не гледа беззаконие в Яков и не вижда престъпление в Израил. ГОСПОД, неговият Бог, е с него и царско ликуване е сред тях.</span> <span class="verse"><a name="22">22</a>Бог ги изведе от Египет, има сила като диво говедо.</span> <span class="verse"><a name="23">23</a>Наистина няма заклинание против Яков и няма врачуване против Израил. На времето си ще се говори за Яков и за Израил: Какво е извършил Бог!</span> <span class="verse"><a name="24">24</a>Ето, народът ще стане като лъвица и ще се вдигне като лъв. Няма да легне, докато не изяде плячката и не изпие кръвта на убитите.</span> <span class="verse"><a name="25">25</a>Тогава Валак каза на Валаам: Никак да не ги проклинаш и никак да не ги благославяш!</span> <span class="verse"><a name="26">26</a>А Валаам в отговор каза на Валак: Не ти ли говорих, като казах: Всичко, което каже ГОСПОД, това ще направя?</span> <span class="verse"><a name="27">27</a>И Валак каза на Валаам: Моля те, ела и ще те заведа на едно друго място. Дано бъде угодно на Бога да ми ги прокълнеш оттам.</span> <span class="verse"><a name="28">28</a>И Валак заведе Валаам на върха на Фегор, който гледа към Есимон.</span> <span class="verse"><a name="29">29</a>Тогава Валаам каза на Валак: Издигни ми тук седем жертвеника и ми приготви тук седем юнеца и седем овена.</span> <span class="verse"><a name="30">30</a>И Валак направи, както каза Валаам, и принесе по един юнец и по един овен на всеки жертвеник.</span> </p></div</div></div></body></html>