<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/num">Numbers</a> &gt <strong>Chapter 27</strong></div><p><span class="verse"><a name="1">1</a>Тогава дойдоха дъщерите на Салпаад, сина на Ефер, син на Галаад, син на Махир, син на Манасия, от родовете на Манасия, сина на Йосиф. И ето имената на дъщерите му: Маала, Нуа, Егла, Мелха и Терса.</span> <span class="verse"><a name="2">2</a>Те застанаха пред Мойсей, пред свещеника Елеазар и пред първенците и цялото общество при входа на шатъра за срещане и казаха:</span> <span class="verse"><a name="3">3</a>Баща ни умря в пустинята; но той не беше от обществото на онези, които се събраха против ГОСПОДА в обществото на Корей, а умря в своя си грях; и нямаше синове.</span> <span class="verse"><a name="4">4</a>Защо да изчезне името на баща ни отсред рода му, затова че не е имал син? Дай на нас наследство между братята на баща ни.</span> <span class="verse"><a name="5">5</a>И Мойсей представи делото им пред ГОСПОДА.</span> <span class="verse"><a name="6">6</a>И ГОСПОД говори на Мойсей и каза:</span> <span class="verse"><a name="7">7</a>Право говорят дъщерите на Салпаад; непременно да им дадеш наследствено притежание между братята на баща им и да прехвърлиш на тях наследството на баща им.</span> <span class="verse"><a name="8">8</a>А на израилевите синове говори и кажи: Ако някой умре, без да има син, тогава да прехвърлите наследството му върху дъщеря му.</span> <span class="verse"><a name="9">9</a>А ако няма дъщеря, тогава да дадете наследството му на братята му.</span> <span class="verse"><a name="10">10</a>А ако няма братя, тогава да дадете наследството му на братята на баща му.</span> <span class="verse"><a name="11">11</a>А ако баща му няма братя, тогава да дадете наследството му на най-близкия му сродник от рода му и той да го наследи. Това да бъде съдийска наредба за израилевите синове, както ГОСПОД заповяда на Мойсей.</span> <span class="verse"><a name="12">12</a>След това ГОСПОД каза на Мойсей: Изкачи се на този хълм Аварим и огледай земята, която дадох на израилевите синове.</span> <span class="verse"><a name="13">13</a>И като я огледаш, ще се прибереш и ти при народа си, както се прибра брат ти Аарон;</span> <span class="verse"><a name="14">14</a>защото в пустинята Цин, когато обществото се караше, вие не се покорихте на заповедта Ми да Ме осветите при водата пред тях. Това е водата на Мерива при Кадис в пустинята Цин.</span> <span class="verse"><a name="15">15</a>И Мойсей говори на ГОСПОДА и каза:</span> <span class="verse"><a name="16">16</a>ГОСПОД, Бог на духовете на всяка плът, нека постави над обществото мъж,</span> <span class="verse"><a name="17">17</a>който да излиза пред тях и който да влиза пред тях, който да ги извежда и който да ги въвежда, за да не бъде ГОСПОДНОТО общество като овце, които нямат пастир.</span> <span class="verse"><a name="18">18</a>И ГОСПОД каза на Мойсей: Вземи си Иисус, сина на Навий, човек в когото е Духът, и положи на него ръката си.</span> <span class="verse"><a name="19">19</a>И го представи пред свещеника Елеазар и пред цялото общество и му дай заповед пред тях.</span> <span class="verse"><a name="20">20</a>И положи на него от своето достойнство, за да го слуша цялото общество на израилевите синове.</span> <span class="verse"><a name="21">21</a>Той да стои пред свещеника Елеазар и той да се допитва за него според съда на Урим пред ГОСПОДА: по неговата заповед да излизат и по неговата заповед да влизат, той и всичките израилеви синове с него, цялото общество.</span> <span class="verse"><a name="22">22</a>И Мойсей направи както му заповядА ГОСПОД; взе Иисус и го представи пред свещеника Елеазар и пред цялото общество;</span> <span class="verse"><a name="23">23</a>и положи ръцете си на него и му даде заповед, както ГОСПОД заповяда чрез Мойсей.</span> </p></div</div></div></body></html>