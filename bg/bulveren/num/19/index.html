<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/num/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/num">Numbers</a> &gt <strong>Chapter 19</strong></div><p><span class="verse"><a name="1">1</a>И ГОСПОД говори на Мойсей и Аарон и каза:</span> <span class="verse"><a name="2">2</a>Ето наредбата на закона, който ГОСПОД заповяда, като каза: Говори на израилевите синове да ти доведат червеникава юница без недостатък, която няма повреди и на която не е слаган ярем.</span> <span class="verse"><a name="3">3</a>И да я дадете на свещеника Елеазар и той да я изведе вън от стана и да я заколят пред него.</span> <span class="verse"><a name="4">4</a>И свещеникът Елеазар да вземе с пръста си от кръвта й и да поръси седем пъти от кръвта й към предната част на шатъра за срещане.</span> <span class="verse"><a name="5">5</a>И да изгорят юницата пред него: кожата й, месото й и кръвта й заедно с изпражненията й да изгорят.</span> <span class="verse"><a name="6">6</a>И свещеникът да вземе кедрово дърво, исоп и червена прежда и да ги хвърли сред горящата юница.</span> <span class="verse"><a name="7">7</a>И свещеникът да изпере дрехите си, да изкъпе тялото си във вода и след това да влезе в стана; и свещеникът ще бъде нечист до вечерта.</span> <span class="verse"><a name="8">8</a>И онзи, който я е изгорил, да изпере дрехите си във вода и да изкъпе тялото си във вода; и ще бъде нечист до вечерта.</span> <span class="verse"><a name="9">9</a>Тогава един чист човек да събере пепелта от юницата и да я сложи вън от стана на чисто място. И пепелта да се пази за обществото на израилевите синове за вода на нечистота, очистване от грях.</span> <span class="verse"><a name="10">10</a>И онзи, който събере пепелта от юницата, да изпере дрехите си и ще бъде нечист до вечерта. И това да бъде вечна наредба за израилевите синове и за чужденеца, който живее между тях.</span> <span class="verse"><a name="11">11</a>Който се допре до мъртвото тяло на някой човек, ще бъде нечист седем дни.</span> <span class="verse"><a name="12">12</a>Да се очисти с тази вода на третия ден, и на седмия ден ще бъде чист; но ако не се очисти на третия ден, и на седмия ден няма да бъде чист.</span> <span class="verse"><a name="13">13</a>Който се допре до мъртвото тяло на някой умрял човек и не се очисти, той осквернява ГОСПОДНАТА скиния. Този човек да се изтреби измежду Израил. Тъй като не е поръсен с водата на нечистотата, той е нечист; нечистотата му е още на него.</span> <span class="verse"><a name="14">14</a>Ето и закона, когато някой умре в шатрата: всеки, който влиза в шатрата и всеки, който се намира в шатрата, ще бъде нечист седем дни;</span> <span class="verse"><a name="15">15</a>и всеки непокрит съд, който е без привързан капак, е нечист.</span> <span class="verse"><a name="16">16</a>И който се допре на полето дО някой убит с меч или до мъртво тяло, или до човешка кост, или до гроб, ще бъде нечист седем дни.</span> <span class="verse"><a name="17">17</a>И за очистване на нечистия нека вземат в съд от пепелта на юницата, изгорена в жертва за грях, и да полеят на нея изворна вода.</span> <span class="verse"><a name="18">18</a>Тогава чист човек да вземе исоп, да го натопи във водата и да поръси шатрата, всичките вещи и хората, които се намират там и онзи, който се е допрял до кост или до убит човек, или до умрял, или до гроб.</span> <span class="verse"><a name="19">19</a>И чистият да поръси нечистия на третия ден и на седмия ден; и на седмия ден да го очисти. Тогава да изпере дрехите си и да се изкъпе във вода и вечерта ще бъде чист.</span> <span class="verse"><a name="20">20</a>А онзи, който е нечист и не се очисти, онзи човек да се изтреби отсред събранието, понеже е осквернил ГОСПОДНОТО светилище; водата на нечистотата не е била поръсена на него, той е нечист.</span> <span class="verse"><a name="21">21</a>И това да им бъде вечна наредба: този, който поръсва с водата на нечистотата, да изпере дрехите си; и който се допре до водата на нечистотата, ще бъде нечист до вечерта.</span> <span class="verse"><a name="22">22</a>И всичко, до което се допре нечистият, да бъде нечисто и този, който се допре до него, ще бъде нечист до вечерта.</span> </p></div</div></div></body></html>