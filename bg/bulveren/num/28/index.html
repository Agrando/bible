<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/num/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/num">Numbers</a> &gt <strong>Chapter 28</strong></div><p><span class="verse"><a name="1">1</a>И ГОСПОД говори на Мойсей и каза:</span> <span class="verse"><a name="2">2</a>Заповядай на израилевите синове и им кажи: Внимавайте да Ми принасяте на определеното им време Моите приноси, хляба Ми за жертвите Ми чрез огън, за благоухание на умилостивение за Мен.</span> <span class="verse"><a name="3">3</a>И им кажи: Това е жертвата чрез огън, която ще принасяте на ГОСПОДА: две едногодишни агнета на ден, без недостатък, за постоянно всеизгаряне.</span> <span class="verse"><a name="4">4</a>Едното агне да принасяш сутрин, а другото агне да принасяш привечер;</span> <span class="verse"><a name="5">5</a>а за хлебен принос — една десета от ефа пшенично брашно, смесено с четвърт ин първоток маслинено масло.</span> <span class="verse"><a name="6">6</a>Това е постоянно всеизгаряне, определено на Синайската планина, за благоухание на умилостивение, жертва чрез огън на ГОСПОДА.</span> <span class="verse"><a name="7">7</a>И възлиянието му да бъде четвърт ин за едното агне; в светилището да изливаш спиртно питие за възлияние на ГОСПОДА.</span> <span class="verse"><a name="8">8</a>А второто агне да принасяш привечер: като сутрешния хлебен принос и възлиянието му, така да принасяш и за това, жертва чрез огън за благоухание на умилоствение на ГОСПОДА.</span> <span class="verse"><a name="9">9</a>А в съботен ден да принасяте две едногодишни агнета без недостатък и две десети от ефа пшенично брашно, смесено с маслинено масло за хлебен принос и възлиянието му.</span> <span class="verse"><a name="10">10</a>Това е всеизгарянето за всяка събота освен постоянното всеизгаряне с възлиянието му.</span> <span class="verse"><a name="11">11</a>На новолунията си да принасяте за всеизгаряне на ГОСПОДА два юнеца, един овен, седем едногодишни агнета без недостатък;</span> <span class="verse"><a name="12">12</a>и за всеки юнец — три десети от ефа пшенично брашно, смесено с маслинено масло за хлебен принос; за един овен — две десети от ефа пшенично брашно, смесено с маслинено масло за хлебен принос;</span> <span class="verse"><a name="13">13</a>и за всяко агне — по една десета от ефа пшенично брашно, смесено с маслинено масло за хлебен принос. Това е всеизгаряне, благоухание на умилостивение, жертва чрез огън на ГОСПОДА.</span> <span class="verse"><a name="14">14</a>И възлиянията им да бъдат половин ин вино за юнеца, една трета ин за овена и четвърт ин за агнето. Това е всеизгарянето за всеки месец според месеците на годината.</span> <span class="verse"><a name="15">15</a>И освен постоянното всеизгаряне да се принася на ГОСПОДА един козел в жертва за грях с възлиянието му.</span> <span class="verse"><a name="16">16</a>А в първия месец, на четиринадесетия ден от месеца е Пасха на ГОСПОДА.</span> <span class="verse"><a name="17">17</a>А на петнадесетия ден от този месец е празник; седем дни да се яде безквасен хляб.</span> <span class="verse"><a name="18">18</a>На първия ден да има свято събрание и да не вършите никаква работа.</span> <span class="verse"><a name="19">19</a>Да принесете на ГОСПОДА жертва чрез огън, всеизгаряне: два юнеца, един овен и седем едногодишни агнета; без недостатък да ви бъдат.</span> <span class="verse"><a name="20">20</a>А хлебният им принос да бъде пшенично брашно, смесено с маслинено масло; три десети от ефа да принесете за един юнец, две десети за овена</span> <span class="verse"><a name="21">21</a>и по една десета от ефа да принесеш за всяко агне, за седемте агнета.</span> <span class="verse"><a name="22">22</a>И да принесете един козел в жертва за грях, за да се извърши умилостивение за вас.</span> <span class="verse"><a name="23">23</a>Да принесете това освен сутрешното всеизгаряне, което е за постоянно всеизгаряне.</span> <span class="verse"><a name="24">24</a>Това да принасяте всеки ден, седем дни, като храна на жертвата чрез огън за благоухание на умилостивение на ГОСПОДА; това да се принася освен постоянното всеизгаряне с възлиянието му.</span> <span class="verse"><a name="25">25</a>А на седмия ден да имате свято събрание и да не вършите никаква работа.</span> <span class="verse"><a name="26">26</a>Също и в деня на първите плодове, когато принесете на ГОСПОДА нов хлебен принос на празника на седмиците си, да имате свято събрание и да не вършите никаква работа.</span> <span class="verse"><a name="27">27</a>И да принесете във всеизгаряне за благоухание на умилостивение на ГОСПОДА два юнеца, един овен, седем едногодишни агнета;</span> <span class="verse"><a name="28">28</a>и хлебния им принос: пшенично брашно, смесено с маслинено масло, три десети от ефа за всеки юнец, две десети за единия овен,</span> <span class="verse"><a name="29">29</a>и по една десета за всяко агне, за седемте агнета;</span> <span class="verse"><a name="30">30</a>и един козел, за да се извърши умилостивение за вас.</span> <span class="verse"><a name="31">31</a>Освен постоянното всеизгаряне и хлебния му принос да принесете тези — без недостатък да ви бъдат — заедно с възлиянията им.</span> </p></div</div></div></body></html>