<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/num">Numbers</a> &gt <strong>Chapter 25</strong></div><p><span class="verse"><a name="1">1</a>А Израил остана в Ситим и народът започна да блудства с дъщерите на Моав;</span> <span class="verse"><a name="2">2</a>защото те канеха народа на жертвите на боговете си и народът ядеше и се кланяше на боговете им.</span> <span class="verse"><a name="3">3</a>Израил се привърза към Ваал-Фегор и гневът на ГОСПОДА пламна против Израил.</span> <span class="verse"><a name="4">4</a>Тогава ГОСПОД каза на Мойсей: Вземи всички началници на народа и ги обеси пред ГОСПОДА срещу слънцето, за да се отвърне от Израил яростният гняв на ГОСПОДА.</span> <span class="verse"><a name="5">5</a>И Мойсей каза на съдиите на Израил: Убийте всеки хората си, които са се привързали към Ваал-Фегор.</span> <span class="verse"><a name="6">6</a>И ето, един от израилевите синове дойде и доведе на братята си една мадиамка пред очите на Мойсей и пред цялото общество израилеви синове, когато те плачеха пред входа на шатъра за срещане.</span> <span class="verse"><a name="7">7</a>А Финеес, синът на Елеазар, син на свещеника Аарон, като видя това, стана отсред обществото, взе копие в ръката си</span> <span class="verse"><a name="8">8</a>и влезе след израилтянина в спалнята, и прободе и двамата — израилтянина и жената в корема й. Така язвата престана от израилевите синове.</span> <span class="verse"><a name="9">9</a>А умрелите от язвата бяха двадесет и четири хиляди души.</span> <span class="verse"><a name="10">10</a>Тогава ГОСПОД говори на Мойсей и каза:</span> <span class="verse"><a name="11">11</a>Финеес, синът на Елеазар, син на свещеника Аарон, отвърна яростта Ми от израилевите синове, понеже беше ревностен сред тях с Моята ревност, така че Аз не изтребих израилевите синове в ревността Си.</span> <span class="verse"><a name="12">12</a>Затова кажи: Ето, Аз му давам Моя завет на мир:</span> <span class="verse"><a name="13">13</a>ще бъде на него и на потомството му след него завет на вечно свещенство, защото беше ревностен за своя Бог и направи умилостивение за израилевите синове.</span> <span class="verse"><a name="14">14</a>А името на убития израилтянин, който беше убит с мадиамката, беше Зимрий, син на Салу, първенец на един бащин дом от симеонците.</span> <span class="verse"><a name="15">15</a>А името на убитата мадиамка беше Хазвия, дъщеря на Сур, началник на народа на един бащин дом в Мадиам.</span> <span class="verse"><a name="16">16</a>След това ГОСПОД говори на Мойсей и каза:</span> <span class="verse"><a name="17">17</a>Притеснете мадиамците и ги разбийте,</span> <span class="verse"><a name="18">18</a>защото те ви притесняват с коварствата, с които ви примамиха чрез Фегор и чрез сестра си Хазвия, дъщеря на един мадиамски първенец, която беше убита в деня на язвата заради Фегор!</span> </p></div</div></div></body></html>