<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/num">Numbers</a> &gt <strong>Chapter 33</strong></div><p><span class="verse"><a name="1">1</a>Това са пътуванията на израилевите синове, които излязоха от египетската земя според войнствата си под ръката на Мойсей и Аарон.</span> <span class="verse"><a name="2">2</a>И Мойсей записа тръгванията им според пътуванията им по заповедта на ГОСПОДА; и това са пътуванията им според тръгванията им:</span> <span class="verse"><a name="3">3</a>Тръгнаха от Рамесий в първия месец, на петнадесетия ден от първия месец; на следващия ден след Пасхата израилевите синове излязоха с издигната ръка пред очите на всичките египтяни,</span> <span class="verse"><a name="4">4</a>когато египтяните погребваха онези, които ГОСПОД беше поразил помежду им, всичките първородни. А и над боговете им ГОСПОД беше извършил съд.</span> <span class="verse"><a name="5">5</a>И израилевите синове отпътуваха от Рамесий и разположиха стан в Сокхот.</span> <span class="verse"><a name="6">6</a>И отпътуваха от Сокхот и разположиха стан в Етам, който е в края на пустинята.</span> <span class="verse"><a name="7">7</a>И отпътуваха от Етам и се върнаха към Пиаирот, който е срещу Веелсефон, и разположиха стан срещу Мигдол.</span> <span class="verse"><a name="8">8</a>И отпътуваха от Пиаирот и преминаха през морето в пустинята, изминаха тридневен път през пустинята Етам и разположиха стан в Мера.</span> <span class="verse"><a name="9">9</a>И отпътуваха от Мера и дойдоха в Елим; а в Елим имаше дванадесет водни извора и седемдесет палмови дървета и там разположиха стан.</span> <span class="verse"><a name="10">10</a>И отпътуваха от Елим и разположиха стан при Червеното море.</span> <span class="verse"><a name="11">11</a>И отпътуваха от Червеното море и разположиха стан в пустинята Син.</span> <span class="verse"><a name="12">12</a>И отпътуваха от пустинята Син и разположиха стан в Дофка.</span> <span class="verse"><a name="13">13</a>И отпътуваха от Дофка и разположиха стан в Елус.</span> <span class="verse"><a name="14">14</a>И отпътуваха от Елус и разположиха стан в Рафидим; и нямаше вода да пие народът.</span> <span class="verse"><a name="15">15</a>И отпътуваха от Рафидим и разположиха стан в Синайската пустиня.</span> <span class="verse"><a name="16">16</a>И отпътуваха от Синайската пустиня и разположиха стан в Киврот-Атаава.</span> <span class="verse"><a name="17">17</a>И отпътуваха от Киврот-Атаава и разположиха стан в Асирот.</span> <span class="verse"><a name="18">18</a>И отпътуваха от Асирот и разположиха стан в Ритма.</span> <span class="verse"><a name="19">19</a>И отпътуваха от Ритма и разположиха стан в Римон-Фарес.</span> <span class="verse"><a name="20">20</a>И отпътуваха от Римон-Фарес и разположиха стан в Ливна.</span> <span class="verse"><a name="21">21</a>И отпътуваха от Ливна и разположиха стан в Риса.</span> <span class="verse"><a name="22">22</a>И отпътуваха от Риса и разположиха стан в Кеелта.</span> <span class="verse"><a name="23">23</a>И отпътуваха от Кеелта и разположиха стан в хълма Сафер.</span> <span class="verse"><a name="24">24</a>И отпътуваха от хълма Сафер и разположиха стан в Харада.</span> <span class="verse"><a name="25">25</a>И отпътуваха от Харада и разположиха стан в Макилот.</span> <span class="verse"><a name="26">26</a>И отпътуваха от Макилот и разположиха стан в Тахат.</span> <span class="verse"><a name="27">27</a>И отпътуваха от Тахат и разположиха стан в Тара.</span> <span class="verse"><a name="28">28</a>И отпътуваха от Тара и разположиха стан в Митка.</span> <span class="verse"><a name="29">29</a>И отпътуваха от Митка и разположиха стан в Асемона.</span> <span class="verse"><a name="30">30</a>И отпътуваха от Асемона и разположиха стан в Масирот.</span> <span class="verse"><a name="31">31</a>И отпътуваха от Масирот и разположиха стан във Венеякан.</span> <span class="verse"><a name="32">32</a>И отпътуваха от Венеякан и разположиха стан в Хоргадгад.</span> <span class="verse"><a name="33">33</a>И отпътуваха от Хоргадгад и разположиха стан в Йотвата.</span> <span class="verse"><a name="34">34</a>И отпътуваха от Йотвата и разположиха стан в Еврона.</span> <span class="verse"><a name="35">35</a>И отпътуваха от Еврона и разположиха стан в Есион-Гавер.</span> <span class="verse"><a name="36">36</a>И отпътуваха от Есион-Гавер и разположиха стан в пустинята Цин, която е Кадис.</span> <span class="verse"><a name="37">37</a>И отпътуваха от Кадис и разположиха стан в планината Ор, при края на едомската земя.</span> <span class="verse"><a name="38">38</a>И свещеникът Аарон се изкачи на планината Ор по заповед на ГОСПОДА и умря там в четиридесетата година от излизането на израилевите синове от египетската земя, в петия месец, на първия ден от месеца.</span> <span class="verse"><a name="39">39</a>Аарон беше на сто и двадесет и три години, когато умря на планината Ор.</span> <span class="verse"><a name="40">40</a>И арадският цар, ханаанецът, който живееше на юг в ханаанската земя, чу за идването на израилевите синове.</span> <span class="verse"><a name="41">41</a>А те отпътуваха от планината Ор и разположиха стан в Салмона.</span> <span class="verse"><a name="42">42</a>И отпътуваха от Салмона и разположиха стан във Финон.</span> <span class="verse"><a name="43">43</a>И отпътуваха от Финон и разположиха стан в Овот.</span> <span class="verse"><a name="44">44</a>И отпътуваха от Овот и разположиха стан в Еаварим, на моавската граница.</span> <span class="verse"><a name="45">45</a>И отпътуваха от Иим и разположиха стан в Девон-Гад.</span> <span class="verse"><a name="46">46</a>И отпътуваха от Девон-Гад и разположиха стан в Алмон-Дивлатаим.</span> <span class="verse"><a name="47">47</a>И отпътуваха от Алмон-Дивлатаим и разположиха стан на хълма Аварим, срещу Нево.</span> <span class="verse"><a name="48">48</a>И отпътуваха от хълма Аварим и разположиха стан в низините на Моав при Йордан, срещу Ерихон.</span> <span class="verse"><a name="49">49</a>При Йордан разположиха стан, от Вет-Есимот до Авел-Ситим на низините на Моав.</span> <span class="verse"><a name="50">50</a>И ГОСПОД говори на Мойсей в низините на Моав при Йордан срещу Ерихон и каза:</span> <span class="verse"><a name="51">51</a>Говори на израилевите синове и им кажи: Когато минете през Йордан в ханаанската земя,</span> <span class="verse"><a name="52">52</a>да изгоните от пред себе си всичките жители на земята, да унищожите всичките им изображения и да унищожите всичките им леяни образи, и да съборите всичките им високи места.</span> <span class="verse"><a name="53">53</a>И да завладеете земята и да се заселите в нея, защото ви дадох тази земя да я притежавате.</span> <span class="verse"><a name="54">54</a>И да разделите земята с жребий между родовете си за наследство: на по-многобройните да дадете по-голямо наследство, а на по-малобройните да дадете по-малко наследство. На всекиго наследството да бъде там, където му падне жребият. Според бащините си племена да наследите.</span> <span class="verse"><a name="55">55</a>Но ако не изгоните отпред себе си жителите на земята, тогава онези от тях, които оставите, ще бъдат тръни в очите ви и бодли в ребрата ви и ще ви притесняват в земята, в която живеете.</span> <span class="verse"><a name="56">56</a>И онова, което мислех да направя на тях, ще го направя на вас.</span> </p></div</div></div></body></html>