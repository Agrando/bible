<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/hag/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/hag">Haggai</a> &gt <strong>Chapter 1</strong></div><p><span class="verse"><a name="1">1</a>Във втората година на цар Дарий, в шестия месец, на първия ден от месеца, ГОСПОДНОТО слово беше чрез пророк Агей към управителя на Юда Зоровавел, сина на Салатиил, и към първосвещеника Иисус, сина на Йоседек, и каза:</span> <span class="verse"><a name="2">2</a>Така говори ГОСПОД на Войнствата и казва: Този народ казва: Не е дошло времето, времето да се построи ГОСПОДНИЯТ дом.</span> <span class="verse"><a name="3">3</a>И ГОСПОДНОТО слово беше чрез пророк Агей и каза:</span> <span class="verse"><a name="4">4</a>Време ли е за самите вас да живеете в своитЕ обковани с дъски къщи, докато този дом пустее?</span> <span class="verse"><a name="5">5</a>И сега, така казва ГОСПОД на Войнствата: Внимавайте в пътищата си!</span> <span class="verse"><a name="6">6</a>Посяхте много, но събрахте малко; ядете, но не се насищате; пиете, но не се напивате; обличате се, но не се стопляте; и надничарят получава надницата си в пробита кесия.</span> <span class="verse"><a name="7">7</a>Така казва ГОСПОД на Войнствата: Внимавайте в пътищата си!</span> <span class="verse"><a name="8">8</a>Изкачете се на планината и докарайте дървета, и постройте дома; и Аз ще благоволя в него и ще се прославя, казва ГОСПОД.</span> <span class="verse"><a name="9">9</a>Оглеждахте се за много, а ето, стана малко и когато го донесохте у дома, Аз духнах на него. Заради какво? — заявява ГОСПОД на Войнствата. — Заради Моя дом, който пустее, а вие тичате всеки за дома си.</span> <span class="verse"><a name="10">10</a>Затова, заради вас небето задържа росата и земята задържа добива си.</span> <span class="verse"><a name="11">11</a>И Аз повиках суша над земята и над горите, и над житото, и над младото вино, и над маслиненото масло, и над всичко, което произвежда земята, и над човек, и над животно, и над всеки труд на човешките ръце.</span> <span class="verse"><a name="12">12</a>И Зоровавел, синът на Салатиил, и първосвещеникът Иисус, синът на Йоседек, и целият остатък от народа послушаха гласа на ГОСПОДА, своя Бог, и думите на пророк Агей, както го беше изпратил ГОСПОД, техният Бог; и народът се убоя пред ГОСПОДА.</span> <span class="verse"><a name="13">13</a>И Агей, ГОСПОДНИЯТ пратеник, говори на народа съгласно ГОСПОДНОТО послание, и каза: Аз съм с вас, заявява ГОСПОД.</span> <span class="verse"><a name="14">14</a>И ГОСПОД подбуди духа на управителя на Юда Зоровавел, сина на Салатиил, и духа на първосвещеника Иисус, сина на Йоседек, и духа на целия остатък от народа и те дойдоха и се заеха с работата в дома на ГОСПОДА на Войнствата, своя Бог,</span> <span class="verse"><a name="15">15</a>на двадесет и четвъртия ден от шестия месец, във втората година на цар Дарий.</span> </p></div</div></div></body></html>