<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1pet">1 Peter</a> &gt <strong>Chapter 3</strong></div><p><span class="verse"><a name="1">1</a>Също така и вие, жени, покорявайте се на мъжете си, така че даже ако някои от тях не се покоряват на словото, да се спечелят без слово, чрез поведението на жените си,</span> <span class="verse"><a name="2">2</a>като видят вашето поведение в страх и чистота.</span> <span class="verse"><a name="3">3</a>Вашето украшение да не е външно, тоест плетене на косата, кичене със злато или обличане със скъпи дрехи,</span> <span class="verse"><a name="4">4</a>а скритият човек на сърцето, с нетленното украшение на кротък и тих дух, което е скъпоценно пред Бога.</span> <span class="verse"><a name="5">5</a>Защото така някога и светите жени, които се надяваха на Бога, украсяваха себе си, като се покоряваха на мъжете си,</span> <span class="verse"><a name="6">6</a>както Сара се покоряваше на Авраам и го наричаше господар, чиито деца станахте и вие, като правите добро и не се боите от никаква заплаха.</span> <span class="verse"><a name="7">7</a>Също и вие, мъже, живейте благоразумно, като с по-слаб съсъд, с женския пол и им отдавайте почит като на сънаследници на благодатта на живота, за да не бъдат възпрепятствани молитвите ви.</span> <span class="verse"><a name="8">8</a>А най-после, бъдете всички единомислени, състрадателни, братолюбиви, милостиви, смирени.</span> <span class="verse"><a name="9">9</a>Не връщайте зло за зло или хула за хула, а напротив, благославяйте, като знаете, че за това бяхте призовани, за да наследите благословение.</span> <span class="verse"><a name="10">10</a>Защото, „който желае да люби живота и да види добри дни, нека пази езика си от зло и устните си – от лъжливо говорене;</span> <span class="verse"><a name="11">11</a>нека се отклони от злото и да върши добро; нека търси мир и да се стреми към него.</span> <span class="verse"><a name="12">12</a>Защото очите на Господа са върху праведните и ушите Му – към тяхната молитва, но лицето на Господа е против онези, които вършат зло.“</span> <span class="verse"><a name="13">13</a>И кой ще ви стори зло, ако сте станали ревностни за доброто?</span> <span class="verse"><a name="14">14</a>Но ако пострадате за правдата, блажени сте; а „от тяхното заплашване не се бойте, и не се смущавайте.“</span> <span class="verse"><a name="15">15</a>Но пазете свят в сърцата си Христос като Господ и бъдете винаги готови да отговаряте на всеки, който ви пита за причината за вашата надежда, но с кротост и страхопочитание,</span> <span class="verse"><a name="16">16</a>като имате чиста съвест, така че във всичко, в което ви одумват като злосторници, да се посрамят онези, които клеветят доброто ви поведение в Христос.</span> <span class="verse"><a name="17">17</a>Защото е по-добре да страдате, като вършите добро, ако е такава Божията воля, а не като вършите зло.</span> <span class="verse"><a name="18">18</a>Защото и Христос един път пострада за греховете – Праведният за неправедните – за да ни приведе при Бога, бидейки умъртвен по плът, но оживотворен по Дух;</span> <span class="verse"><a name="19">19</a>в когото Той също отиде да проповядва на духовете в тъмницата,</span> <span class="verse"><a name="20">20</a>които едно време бяха непокорни, когато Божието дълготърпение ги чакаше в дните на Ной, докато се правеше ковчегът, в който малцина, тоест осем души, се спасиха през вода,</span> <span class="verse"><a name="21">21</a>чийто образ, кръщението, и сега ви спасява – не измиването на плътската нечистота, а молбата към Бога за чиста съвест – чрез възкресението на Иисус Христос,</span> <span class="verse"><a name="22">22</a>който се е възнесъл на небето и е отдясно на Бога и на когото се покориха ангели, власти и сили.</span> </p></div</div></div></body></html>