<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1pet/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1pet">1 Peter</a> &gt <strong>Chapter 4</strong></div><p><span class="verse"><a name="1">1</a>И така, понеже Христос пострада по плът, въоръжете се и вие със същата мисъл, защото този, който е пострадал по плът, се е оставил от греха,</span> <span class="verse"><a name="2">2</a>за да живеете през останалото в плътта време не вече по човешките страсти, а по Божията воля.</span> <span class="verse"><a name="3">3</a>Защото достатъчно е миналото време, когато постъпвахте като езичниците, като живеехте в разпуснатост, страсти, пиянство, гуляи, опивания и омразни идолослужения.</span> <span class="verse"><a name="4">4</a>Затова те се и чудят и ви хулят, че не тичате в същия поток на разпуснатостта,</span> <span class="verse"><a name="5">5</a>но те ще отговарят пред Онзи, който е готов да съди живите и мъртвите.</span> <span class="verse"><a name="6">6</a>Затова именно беше проповядвано благовестието и на мъртви, за да бъдат съдени по човешки в плът, но да живеят по Бога в дух.</span> <span class="verse"><a name="7">7</a>А краят на всичко е близо, затова бъдете благоразумни и бодърствайте в молитвите си.</span> <span class="verse"><a name="8">8</a>Преди всичко имайте усърдна любов помежду си, защото любовта покрива множество грехове.</span> <span class="verse"><a name="9">9</a>Бъдете гостолюбиви едни към други, без да роптаете.</span> <span class="verse"><a name="10">10</a>Според дарбата, която всеки е приел, служете с нея един на друг като добри настойници на многообразната Божия благодат.</span> <span class="verse"><a name="11">11</a>Ако говори някой, нека говори като Божии думи; ако служи някой, нека служи според силата, която му дава Бог; за да се слави във всичко Бог чрез Иисус Христос, на когото е славата и господството до вечни векове. Амин.</span> <span class="verse"><a name="12">12</a>Възлюбени, не се чудете на огненото изпитание, което идва върху вас, за да ви изпита, като че ви се случва нещо чудно,</span> <span class="verse"><a name="13">13</a>а се радвайте, доколкото сте участници в страданията на Христос, за да се радвате и ликувате и когато се яви Неговата слава.</span> <span class="verse"><a name="14">14</a>Блажени сте, ако ви опозоряват за Христовото Име, защото Духът на славата и на Бога почива на вас; (откъм тях се хули, а откъм вас се прославя).</span> <span class="verse"><a name="15">15</a>Но нека никой от вас не страда като убиец или крадец, или злодей, или като такъв, който се бърка в чужди работи.</span> <span class="verse"><a name="16">16</a>Но ако страда някой като християнин, да не се срамува, а да слави Бога с това име.</span> <span class="verse"><a name="17">17</a>Защото дойде времето да се започне съдът от Божия дом; и ако започне първо от нас, какъв ще бъде краят на тези, които не се покоряват на Божието благовестие?</span> <span class="verse"><a name="18">18</a>И ако праведният едва се спасява, то къде ще се яви безбожният и грешният?</span> <span class="verse"><a name="19">19</a>Затова и тези, които страдат по Божията воля, нека предават душите си на верния Създател, като вършат добро.</span> </p></div</div></div></body></html>