<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>И така, старейшините, които са между вас, увещавам аз, който също съм старейшина и свидетел на страданията на Христос, и участник на славата, която има да се яви:</span> <span class="verse"><a name="2">2</a>пасете Божието стадо, което е между вас; надзиравайте го не по принуда, а с добра воля, като за Бога, нито за гнусна печалба, а с усърдие,</span> <span class="verse"><a name="3">3</a>нито като че ли сте господари над онези, които са ви поверени, а като сте пример на стадото.</span> <span class="verse"><a name="4">4</a>И когато се яви Пастироначалникът, ще получите венеца на славата, който не повяхва.</span> <span class="verse"><a name="5">5</a>Така и вие, по-младите, се покорявайте на старейшините. Да! А всички се облечете със смирение, като се покорявате един на друг, защото „Бог се противи на горделивите, а на смирените дава благодат.“</span> <span class="verse"><a name="6">6</a>И така, смирете се под мощната ръка на Бога, за да ви възвиси своевременно,</span> <span class="verse"><a name="7">7</a>и всяка ваша грижа възложете на Него, защото Той се грижи за вас.</span> <span class="verse"><a name="8">8</a>Бъдете трезви, бъдете бдителни, защото вашият противник, дяволът, обикаля като ревящ лъв и търси кого да погълне.</span> <span class="verse"><a name="9">9</a>Съпротивете му се, стоейки твърди във вярата, като знаете, че същите страдания се понасят и от братството ви в света.</span> <span class="verse"><a name="10">10</a>А Бог на всяка благодат, който ви е призовал за Своята вечна слава в Христос (Иисус), да ви усъвършенства, утвърди, укрепи и направи непоколебими, след като пострадате малко.</span> <span class="verse"><a name="11">11</a>На Него да бъде господството до вечни векове. Амин.</span> <span class="verse"><a name="12">12</a>Чрез Сила, верния брат, както мисля, ви писах накъсо, като ви насърчавам и заявявам, че това е истинската Божия благодат, в която вие стоите.</span> <span class="verse"><a name="13">13</a>Поздравява ви и избраната заедно с вас църква във Вавилон, а също и синът ми Марк.</span> <span class="verse"><a name="14">14</a>Поздравете се един друг с целувка на любов. Мир на всички вас, които сте в Христос. Амин.</span> </p></div</div></div></body></html>