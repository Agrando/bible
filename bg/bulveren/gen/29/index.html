<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 29</strong></div><p><span class="verse"><a name="1">1</a>И Яков тръгна и отиде в земята на източните жители.</span> <span class="verse"><a name="2">2</a>И видя, и ето, кладенец на полето, и там три стада овце, които почиваха при него, защото от онзи кладенец пояха стадата. А върху отвора на кладенеца имаше голям камък.</span> <span class="verse"><a name="3">3</a>И когато всичките стада се събираха там, отместваха камъка от отвора на кладенеца и напояваха овцете, и после пак слагаха камъка на мястото му над отвора на кладенеца.</span> <span class="verse"><a name="4">4</a>И Яков каза на овчарите: Братя, откъде сте? А те казаха: От Харан сме.</span> <span class="verse"><a name="5">5</a>И им каза: Познавате ли Лаван, сина на Нахор? Отговориха: Познаваме го.</span> <span class="verse"><a name="6">6</a>И им каза: Здрав ли е? А те казаха: Здрав е, и ето, дъщеря му Рахил идва с овцете.</span> <span class="verse"><a name="7">7</a>А той каза: Ето, още е много рано, не е време да се прибира добитъкът, напойте овцете и идете да ги пасете.</span> <span class="verse"><a name="8">8</a>А те казаха: Не можем, докато не се съберат всичките стада; тогава отместват камъка от отвора на кладенеца и напояваме овцете.</span> <span class="verse"><a name="9">9</a>Докато той още говореше с тях, дойде Рахил с овцете на баща си, защото тя ги пасеше.</span> <span class="verse"><a name="10">10</a>А когато Яков видя Рахил, дъщерята на вуйчо си Лаван, и овцете на вуйчо си Лаван, Яков се приближи и отмести камъка от отвора на кладенеца и напои овцете на вуйчо си Лаван.</span> <span class="verse"><a name="11">11</a>И Яков целуна Рахил и заплака с висок глас.</span> <span class="verse"><a name="12">12</a>И Яков каза на Рахил, че е брат на баща й, и че е син на Ревека, а тя изтича и каза на баща си.</span> <span class="verse"><a name="13">13</a>А Лаван, като чу за Яков, сестриния си син, изтича да го посрещне. И го прегърна, целуна го и го заведе у дома си. Тогава Яков разказа всичко на Лаван.</span> <span class="verse"><a name="14">14</a>И Лаван му каза: Наистина ти си моя кост и моя плът. И Яков живя при него един месец.</span> <span class="verse"><a name="15">15</a>След това Лаван каза на Яков: Нима като си ми брат, ще ми работиш безплатно? Кажи ми каква да ти бъде заплатата.</span> <span class="verse"><a name="16">16</a>А Лаван имаше две дъщери. Името на по-голямата беше Лия, а името на по-малката — Рахил.</span> <span class="verse"><a name="17">17</a>На Лия очите не бяха здрави, а Рахил имаше хубава снага и беше хубава на глед.</span> <span class="verse"><a name="18">18</a>И Яков обикна Рахил и каза: Ще ти работя седем години за по-малката ти дъщеря Рахил.</span> <span class="verse"><a name="19">19</a>И Лаван каза: По-добре да я дам на теб, отколкото да я дам на друг мъж. Живей при мен.</span> <span class="verse"><a name="20">20</a>И така, Яков работи за Рахил седем години, но поради любовта му към нея те му се видяха като няколко дни.</span> <span class="verse"><a name="21">21</a>След това Яков каза на Лаван: Дай жена ми, защото дойде време да вляза при нея.</span> <span class="verse"><a name="22">22</a>И така, Лаван събра всичките мъже от това място и даде угощение.</span> <span class="verse"><a name="23">23</a>А вечерта взе дъщеря си Лия и му я доведе, и той влезе при нея.</span> <span class="verse"><a name="24">24</a>И Лаван даде слугинята си Зелфа за слугиня на дъщеря си Лия.</span> <span class="verse"><a name="25">25</a>И на сутринта, ето че беше Лия. И Яков каза на Лаван: Какво е това, което ми стори ти? Нали за Рахил ти работих? Тогава защо ме излъга?</span> <span class="verse"><a name="26">26</a>А Лаван каза: В нашето място няма обичай да се дава по-младата преди първородната.</span> <span class="verse"><a name="27">27</a>Свърши сватбената седмица с тази, и ще ти дадем и онази за работата, която ще ми вършиш още седем години.</span> <span class="verse"><a name="28">28</a>И Яков направи така. Свърши седмицата с Лия и тогава Лаван му даде дъщеря си Рахил за жена.</span> <span class="verse"><a name="29">29</a>И Лаван даде слугинята си Вала за слугиня на дъщеря си Рахил.</span> <span class="verse"><a name="30">30</a>И Яков влезе и при Рахил и обикна и Рахил повече от Лия. И работи на Лаван още седем години.</span> <span class="verse"><a name="31">31</a>А ГОСПОД, понеже видя, че Лия не беше обичана, отвори утробата й. А Рахил беше бездетна.</span> <span class="verse"><a name="32">32</a>И така, Лия забременя и роди син, и го нарече Рувим, защото си казваше: ГОСПОД погледна на нещастието ми, сега мъжът ми ще ме обикне.</span> <span class="verse"><a name="33">33</a>И пак забременя и роди син, и каза: Понеже чу ГОСПОД, че не съм обичана, затова ми даде и този. И го нарече Симеон.</span> <span class="verse"><a name="34">34</a>И пак забременя и роди син, и каза: Сега вече мъжът ми ще се привърже към мен, защото му родих трима сина. Затова го нарече Леви.</span> <span class="verse"><a name="35">35</a>И пак забременя и роди син, и каза: Този път ще славословя ГОСПОДА. Затова го нарече Юда. И престана да ражда.</span> </p></div</div></div></body></html>