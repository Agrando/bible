<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 46</strong></div><p><span class="verse"><a name="1">1</a>И така, Израил тръгна с всичко, което имаше. И като дойде във Вирсавее, принесе жертви на Бога на баща си Исаак.</span> <span class="verse"><a name="2">2</a>И Бог говори на Израил в нощно видение и каза: Якове, Якове! А той отговори: Ето ме.</span> <span class="verse"><a name="3">3</a>И каза: Аз съм Бог, Бог на баща ти. Не се бой да слезеш в Египет, защото там ще те направя велик народ.</span> <span class="verse"><a name="4">4</a>Аз ще сляза с теб в Египет и Аз непременно ще те върна пак. И Йосиф ще сложи ръката си на очите ти.</span> <span class="verse"><a name="5">5</a>Тогава Яков стана от Вирсавее. И синовете на Израил качиха баща си Яков, децата си и жените си на колите, които фараонът беше изпратил, за да го вземат.</span> <span class="verse"><a name="6">6</a>Събраха и добитъка си, и имота, който бяха придобили в ханаанската земя. И Яков и целият му род с него дойдоха в Египет.</span> <span class="verse"><a name="7">7</a>Той доведе със себе си в Египет синовете си и синовете на синовете си, дъщерите си и дъщерите на синовете си — целия си род.</span> <span class="verse"><a name="8">8</a>А ето имената на синовете на Израил, които влязоха в Египет: Яков и синовете му: Рувим, първородният на Яков.</span> <span class="verse"><a name="9">9</a>И синовете на Рувим: Енох и Фалу, и Есрон, и Хармий.</span> <span class="verse"><a name="10">10</a>И синовете на Симеон: Емуил и Ямин, и Аод, и Яхин, и Сохар, и Саул, син на ханаанка.</span> <span class="verse"><a name="11">11</a>И синовете на Леви: Гирсон, Каат и Мерарий.</span> <span class="verse"><a name="12">12</a>И синовете на Юда: Ир и Онан, и Шела, и Фарес, и Зара; но Ир и Онан умряха в ханаанската земя. И синовете на Фарес бяха Ерсон и Амул.</span> <span class="verse"><a name="13">13</a>И синовете на Исахар: Тола и Фуа, и Йов, и Симрон.</span> <span class="verse"><a name="14">14</a>И синовете на Завулон: Серед и Елон, и Ялеил.</span> <span class="verse"><a name="15">15</a>Тези са синовете на Лия, които тя роди на Яков в Падан-Арам, и дъщеря му Дина. Те всичките, синовете му и дъщерите му, бяха тридесет и трима души.</span> <span class="verse"><a name="16">16</a>И синовете на Гад: Сифон и Агий, Суний и Есвон, Ирий и Ародий, и Арилий.</span> <span class="verse"><a name="17">17</a>И синовете на Асир: Емна и Есуа, и Есуй, и Верия, и сестра им Сера. И синовете на Верия: Хевер и Малхиел.</span> <span class="verse"><a name="18">18</a>Тези са синовете на Зелфа, която Лаван даде на дъщеря си Лия, и тях тя роди на Яков — шестнадесет души.</span> <span class="verse"><a name="19">19</a>А синовете на Рахил, жената на Яков: Йосиф и Вениамин.</span> <span class="verse"><a name="20">20</a>И на Йосиф се родиха в египетската земя Манасия и Ефрем, които му роди Асенета, дъщеря на Потифер, жреца на Илиопол.</span> <span class="verse"><a name="21">21</a>И синовете на Вениамин: Вела и Вехер, и Асвил, Гира и Нееман, Ихий и Рос, Мупим и Упим, и Аред.</span> <span class="verse"><a name="22">22</a>Тези са синовете на Рахил, които се родиха на Яков — всичките четиринадесет души.</span> <span class="verse"><a name="23">23</a>И синовете на Дан: Усим.</span> <span class="verse"><a name="24">24</a>И синовете на Нефталим: Ясиил и Гуний, и Есер, и Силим.</span> <span class="verse"><a name="25">25</a>Тези са синовете на Вала, която Лаван даде на дъщеря си Рахил, и тях тя роди на Яков — всичките седем души.</span> <span class="verse"><a name="26">26</a>Всичките души, които дойдоха с Яков в Египет, които излязоха от семенниците му, всичките бяха шестдесет и шест души, освен жените на синовете на Яков.</span> <span class="verse"><a name="27">27</a>И синовете, които се родиха на Йосиф в Египет, бяха двама души. Всичките от дома на Яков, които дойдоха в Египет, бяха седемдесет души.</span> <span class="verse"><a name="28">28</a>И Яков изпрати Юда пред себе си при Йосиф, за да покаже пътя пред него в Гесен. И така дойдоха в гесенската земя.</span> <span class="verse"><a name="29">29</a>Тогава Йосиф впрегна колесницата си и отиде в Гесен да посрещне баща си Израил, и като се яви пред него, падна на шията му и дълго плака на шията му.</span> <span class="verse"><a name="30">30</a>И Израил каза на Йосиф: Нека умра сега, като видях лицето ти, че ти си още жив.</span> <span class="verse"><a name="31">31</a>А Йосиф каза на братята си и на бащиния си дом: Ще отида да известя на фараона и ще му кажа: Братята ми и домът на баща ми, които бяха в ханаанската земя, дойдоха при мен.</span> <span class="verse"><a name="32">32</a>А тези мъже са овчари и се занимават със скотовъдство, и докараха овцете и говедата си и всичко, което имат.</span> <span class="verse"><a name="33">33</a>И ако фараонът ви повика и попита: Какво ви е занятието? —</span> <span class="verse"><a name="34">34</a>кажете: Слугите ти са скотовъдци от младини досега, и ние, и бащите ни. Кажете това, за да живеете в гесенската земя, защото всички овчари са отвратителни за египтяните.</span> </p></div</div></div></body></html>