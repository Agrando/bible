<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 1</strong></div><p><span class="verse"><a name="1">1</a>В начало Бог създаде небесата и земята.</span> <span class="verse"><a name="2">2</a>А земята беше пуста и неустроена и тъмнина беше върху бездната, и Дух Божи се носеше над водите.</span> <span class="verse"><a name="3">3</a>И Бог каза: Да бъде светлина! И стана светлина.</span> <span class="verse"><a name="4">4</a>И Бог видя, че светлината беше добро; и Бог раздели светлината от тъмнината.</span> <span class="verse"><a name="5">5</a>И Бог нарече светлината ден, а тъмнината нарече нощ. И стана вечер, и стана утро: ден един.</span> <span class="verse"><a name="6">6</a>И Бог каза: Да бъде твърд посред водите, която да раздели води от води!</span> <span class="verse"><a name="7">7</a>И Бог направи твърдта; и раздели водите, които бяха под твърдта, от водите, които бяха над твърдта. И стана така.</span> <span class="verse"><a name="8">8</a>И Бог нарече твърдта небе. И стана вечер, и стана утро: ден втори.</span> <span class="verse"><a name="9">9</a>И Бог каза: Да се съберат на едно място водите, които са под небето, и да се яви сушата! И стана така.</span> <span class="verse"><a name="10">10</a>И Бог нарече сушата земя, а събраните води нарече морета. И Бог видя, че беше добро.</span> <span class="verse"><a name="11">11</a>И Бог каза: Да произрасти земята зелена трева, трева, която дава семе, и плодоносно дърво, което да ражда плод според вида си, чието семе да е в него на земята! И стана така.</span> <span class="verse"><a name="12">12</a>Земята произрасти зелена трева, трева, която да дава семе според вида си, и дърво, което да ражда плод, чието семе е в него според вида му. И Бог видя, че беше добро.</span> <span class="verse"><a name="13">13</a>И стана вечер, и стана утро: ден трети.</span> <span class="verse"><a name="14">14</a>И Бог каза: Да бъдат светила на небесната твърд1, за да разделят деня от нощта; нека служат за знаци и за времена, и дни, и години;</span> <span class="verse"><a name="15">15</a>и да бъдат за светила на небесната твърд, за да светят на земята! И стана така.</span> <span class="verse"><a name="16">16</a>И Бог създаде двете големи светила: по-голямото светило, за да владее деня, и по-малкото светило, за да владее нощта, и звездите.</span> <span class="verse"><a name="17">17</a>И Бог ги постави на небесната твърд, за да светят на земята,</span> <span class="verse"><a name="18">18</a>да владеят деня и нощта и да разделят светлината от тъмнината. И Бог видя, че беше добро.</span> <span class="verse"><a name="19">19</a>И стана вечер, и стана утро: ден четвърти.</span> <span class="verse"><a name="20">20</a>И Бог каза: Да гъмжи водата от множества живи същества, и птици да летят над земята по небесната твърд!</span> <span class="verse"><a name="21">21</a>И Бог създаде големите морски чудовища и всяко живо същество, което се движи, от които водата гъмжеше според видовете им, и всяка крилата птица според вида й. И Бог видя, че беше добро.</span> <span class="verse"><a name="22">22</a>И Бог ги благослови и каза: Плодете се, множете се и напълнете водите в моретата; нека се множат и птиците по земята!</span> <span class="verse"><a name="23">23</a>И стана вечер, и стана утро: ден пети.</span> <span class="verse"><a name="24">24</a>И Бог каза: Да произведе земята живи същества според видовете им: добитък, пълзящи и земни животни според видовете им. И стана така.</span> <span class="verse"><a name="25">25</a>Бог създаде земните животни според видовете им, добитъка според видовете му и всичко, което пълзи по земята, според видовете му. И Бог видя, че беше добро.</span> <span class="verse"><a name="26">26</a>И Бог каза: Да създадем човека по Нашия образ, по Наше подобие! И нека владеят над морските риби, над небесните птици, над добитъка, над цялата земя и над всички пълзящи, които пълзят по земята.</span> <span class="verse"><a name="27">27</a>И Бог създаде човека по Своя образ, по Божия образ го създаде; мъжки и женски пол ги създаде.</span> <span class="verse"><a name="28">28</a>И Бог ги благослови и Бог им каза: Плодете се и се множете, напълнете земята и я обладайте, и владейте над морските риби, над небесните птици и над всяко живо същество, което се движи по земята.</span> <span class="verse"><a name="29">29</a>И Бог каза: Ето, давам ви всяка трева, която дава семе, която е по лицето на цялата земя, и всяко дърво, което има в себе си плод на дърво, което дава семе: те ще ви бъдат за храна.</span> <span class="verse"><a name="30">30</a>А на всичките земни животни, на всичките небесни птици и на всичко, което пълзи по земята, в което има жива душа, давам всяка зелена трева за храна. И стана така.</span> <span class="verse"><a name="31">31</a>И Бог видя всичко, което създаде. И ето, беше твърде добро. И стана вечер, и стана утро: шестият ден.</span> </p></div</div></div></body></html>