<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 9</strong></div><p><span class="verse"><a name="1">1</a>И Бог благослови Ной и синовете му и им каза: Бъдете плодовити, умножавайте се и напълнете земята!</span> <span class="verse"><a name="2">2</a>Ще се страхуват и ще треперят от вас всички земни животни и всички небесни птици; те с всичко, което пълзи по земята, и с всички морски риби са предадени в ръцете ви.</span> <span class="verse"><a name="3">3</a>Всичко, което се движи и живее, ще ви бъде за храна; давам ви всичко, също както зелената трева.</span> <span class="verse"><a name="4">4</a>Месо обаче с живота му, тоест с кръвта му, да не ядете.</span> <span class="verse"><a name="5">5</a>А вашата кръв, кръвта на живота ви, непременно ще изискам; от всяко животно ще я изискам; и от ръката на човека, от ръката на всеки негов брат ще изискам живота на човека.</span> <span class="verse"><a name="6">6</a>Който пролее човешка кръв, и неговата кръв от човек ще се пролее; защото по Божия образ направи Бог човека.</span> <span class="verse"><a name="7">7</a>А вие бъдете плодовити и се множете, разпространявайте се по земята и се умножавайте по нея.</span> <span class="verse"><a name="8">8</a>После Бог говори на Ной и на синовете му с него и каза:</span> <span class="verse"><a name="9">9</a>Ето, Аз поставям завета Си с вас и с потомството ви след вас,</span> <span class="verse"><a name="10">10</a>и с всичко живо, което е с вас — птиците, добитъка и всичките земни животни, които са с вас — с всяко земно животно от всичко, което е излязло от ковчега.</span> <span class="verse"><a name="11">11</a>Поставям завета Си с вас, че няма вече да се изтреби всяка плът от водите на потопа и няма вече да настане потоп да опустоши земята.</span> <span class="verse"><a name="12">12</a>И Бог каза: Ето знакът на завета, който Аз поставям до вечни поколения между Мен и вас, и всяко живо същество, което е с вас:</span> <span class="verse"><a name="13">13</a>поставям дъгата Си в облака, и тя ще бъде знак на завета между Мен и земята.</span> <span class="verse"><a name="14">14</a>Когато докарам облака на земята, дъгата ще се яви в облака,</span> <span class="verse"><a name="15">15</a>и ще си спомня завета Си, който е между Мен и вас, и всяко живо същество от всяка плът, и водите няма вече да станат потоп, за да изтребят всяка плът.</span> <span class="verse"><a name="16">16</a>Дъгата ще бъде в облака и ще я гледам, за да помня вечния завет между Бога и всяко живо същество от всяка плът, което е на земята.</span> <span class="verse"><a name="17">17</a>И Бог каза на Ной: Това е белегът на завета, който поставих между Мен и всяка плът, която е на земята.</span> <span class="verse"><a name="18">18</a>А синовете на Ной, които излязоха от ковчега, бяха Сим, Хам и Яфет. А Хам беше баща на Ханаан.</span> <span class="verse"><a name="19">19</a>Тези трима бяха синове на Ной и от тях се насели цялата земя.</span> <span class="verse"><a name="20">20</a>И Ной започна да обработва земята и насади лозе.</span> <span class="verse"><a name="21">21</a>И като пи от виното, се опи и се разголи в шатрата си.</span> <span class="verse"><a name="22">22</a>И Хам, бащата на Ханаан, видя голотата на баща си и каза на двамата си братя отвън.</span> <span class="verse"><a name="23">23</a>А Сим и Яфет взеха една дреха и като я сложиха двамата на раменете си, пристъпиха заднишком и покриха голотата на баща си; а лицата им гледаха назад и не видяха голотата на баща си.</span> <span class="verse"><a name="24">24</a>И когато Ной изтрезня от виното си и разбра какво му беше направил по-младият му син, каза:</span> <span class="verse"><a name="25">25</a>Проклет да е Ханаан; слуга на слуги да бъде на братята си!</span> <span class="verse"><a name="26">26</a>Каза още: Благословен ГОСПОД, Бог на Сим; и Ханаан да му бъде слуга!</span> <span class="verse"><a name="27">27</a>Бог да разшири Яфет, и да се засели в шатрите на Сим; и Ханаан да му бъде слуга!</span> <span class="verse"><a name="28">28</a>И след потопа Ной живя триста и петдесет години.</span> <span class="verse"><a name="29">29</a>И всичките дни на Ной станаха деветстотин и петдесет години, и умря.</span> </p></div</div></div></body></html>