<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 21</strong></div><p><span class="verse"><a name="1">1</a>И ГОСПОД посети Сара, както беше казал; и ГОСПОД направи на Сара, както беше говорил.</span> <span class="verse"><a name="2">2</a>И Сара забременя и роди син на Авраам в старините му, в определеното му от Бога време.</span> <span class="verse"><a name="3">3</a>И Авраам нарече сина, който му се роди, когото Сара му роди, Исаак.</span> <span class="verse"><a name="4">4</a>И на осмия ден Авраам обряза сина си Исаак, както му беше заповядал Бог.</span> <span class="verse"><a name="5">5</a>А Авраам беше на сто години, когато му се роди синът му Исаак.</span> <span class="verse"><a name="6">6</a>И Сара каза: Бог ми направи смях; всеки, който чуе, ще се смее заедно с мен.</span> <span class="verse"><a name="7">7</a>Каза още: Кой би казал на Авраам, че Сара ще кърми синове — защото му родих син в старините му.</span> <span class="verse"><a name="8">8</a>А когато детето порасна, го отбиха. И в деня, когато отбиха Исаак, Авраам направи голямо угощение.</span> <span class="verse"><a name="9">9</a>А Сара видя, че синът на египтянката Агар, когото бе родила на Авраам, се присмива,</span> <span class="verse"><a name="10">10</a>затова каза на Авраам: Изпъди тази слугиня и сина й, защото синът на тази слугиня няма да наследи с моя син Исаак!</span> <span class="verse"><a name="11">11</a>Но тази дума се видя твърде тежка на Авраам поради сина му Исмаил.</span> <span class="verse"><a name="12">12</a>Но Бог каза на Авраам: Да не ти се вижда тежко за момчето и за слугинята ти; за всичко, което ти каза Сара, послушай гласа й, защото по Исаак ще се нарече твоето потомство.</span> <span class="verse"><a name="13">13</a>Но и от сина на слугинята ще направя да стане народ, понеже е твое потомство.</span> <span class="verse"><a name="14">14</a>Тогава на сутринта Авраам стана рано, взе хляб и мех с вода и ги даде на Агар, като ги сложи на рамото й; даде й и детето и я изпрати. А тя отиде и се скиташе в пустинята Вирсавее.</span> <span class="verse"><a name="15">15</a>Но водата в меха се свърши; и тя хвърли детето под един храст,</span> <span class="verse"><a name="16">16</a>и отиде и седна насреща, на един хвърлей на стрела разстояние, защото си каза: Да не гледам, като умира детето. И като седна насреща, издигна глас и заплака.</span> <span class="verse"><a name="17">17</a>А Бог чу гласа на момчето. И Божият Ангел извика към Агар от небето и каза: Какво ти е, Агар? Не се бой, защото Бог чу гласа на момчето от мястото, където е.</span> <span class="verse"><a name="18">18</a>Стани, вдигни момчето и го крепи с ръката си, защото ще направя от него велик народ.</span> <span class="verse"><a name="19">19</a>Тогава Бог й отвори очите и тя видя кладенец с вода, и отиде и напълни меха с вода, и даде на момчето да пие.</span> <span class="verse"><a name="20">20</a>А Бог беше с момчето и то порасна и се засели в пустинята, и стана стрелец.</span> <span class="verse"><a name="21">21</a>Засели се в пустинята Фаран и майка му му взе жена от египетската земя.</span> <span class="verse"><a name="22">22</a>По онова време Авимелех и военачалникът му Фихол говориха на Авраам и казаха: Бог е с теб във всичко, което правиш.</span> <span class="verse"><a name="23">23</a>И сега, закълни ми се тук в Бога, че няма да постъпваш невярно нито с мен, нито с рода ми, нито с потомството ми; а според благостта, която съм показал към теб, ще показваш и ти към мен и към земята, в която пребиваваш като чужденец.</span> <span class="verse"><a name="24">24</a>И Авраам каза: Заклевам се.</span> <span class="verse"><a name="25">25</a>А Авраам изобличи Авимелех за водния кладенец, който слугите на Авимелех бяха отнели насила.</span> <span class="verse"><a name="26">26</a>Но Авимелех каза: Не знам кой е направил това нещо, нито ти си ми казал за това, нито аз съм чул, освен днес.</span> <span class="verse"><a name="27">27</a>Тогава Авраам взе овце и говеда и ги даде на Авимелех, и двамата сключиха договор.</span> <span class="verse"><a name="28">28</a>И Авраам отдели седем женски агнета от стадото.</span> <span class="verse"><a name="29">29</a>И Авимелех каза на Авраам: Какви са тези женски агнета, които си отделил?</span> <span class="verse"><a name="30">30</a>А той каза: Тези седем женски агнета ще вземеш от мен, да ми бъдат за свидетелство, че аз съм изкопал този кладенец.</span> <span class="verse"><a name="31">31</a>Затова той нарече онова място Вирсавее, защото там двамата се заклеха.</span> <span class="verse"><a name="32">32</a>Така те сключиха договор във Вирсавее. И Авимелех и военачалникът му Фихол станаха и се върнаха във филистимската земя.</span> <span class="verse"><a name="33">33</a>И Авраам насади боже дърво във Вирсавее и там призова Името на ГОСПОДА, Вечния Бог.</span> <span class="verse"><a name="34">34</a>И Авраам остана като чужденец във филистимската земя много дни.</span> </p></div</div></div></body></html>