<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 26</strong></div><p><span class="verse"><a name="1">1</a>И настана глад по земята, след първия глад, който беше в дните на Авраам. И Исаак отиде в Герар, при филистимския цар Авимелех.</span> <span class="verse"><a name="2">2</a>И ГОСПОД му се яви и каза: Не слизай в Египет; живей в земята, за която ще ти кажа:</span> <span class="verse"><a name="3">3</a>Живей като чужденец в тази земя! И Аз ще бъда с теб и ще те благословя, защото на теб и на потомството ти ще дам всички тези земи, и ще изпълня клетвата, с която се заклех на баща ти Авраам,</span> <span class="verse"><a name="4">4</a>и ще умножа потомството ти като небесните звезди и ще дам на потомството ти всички тези земи, и в твоето потомство ще се благославят всичките народи на земята,</span> <span class="verse"><a name="5">5</a>понеже Авраам послуша гласа Ми и опази поръченията Ми, заповедите Ми, наредбите Ми и законите Ми.</span> <span class="verse"><a name="6">6</a>Затова Исаак остана в Герар.</span> <span class="verse"><a name="7">7</a>И когато местните жители го попитаха за жена му, той каза: Тя ми е сестра. — защото се боеше да каже: Жена ми е. — като си казваше: Да не би местните жители да ме убият поради Ревека. — понеже тя беше красива на глед.</span> <span class="verse"><a name="8">8</a>А след като беше преседял там дълго време, филистимският цар Авимелех, като погледна от прозореца, видя, че Исаак се смееше играейки с жена си Ревека.</span> <span class="verse"><a name="9">9</a>Тогава Авимелех повика Исаак и каза: Ето, тя наистина ти е жена! А ти защо каза: Тя ми е сестра! Исаак му каза: Защото си казах: Да не би да умра заради нея.</span> <span class="verse"><a name="10">10</a>И Авимелех каза: Какво е това, което си ни сторил? Лесно можеше някой от народа да лежи с жена ти, и ти щеше да ни навлечеш грях!</span> <span class="verse"><a name="11">11</a>Затова Авимелех заповяда на целия народ, като каза: Който се допре до този човек или до жена му, непременно ще се умъртви!</span> <span class="verse"><a name="12">12</a>И Исаак зася в онази земя и събра през същата година стократно, и ГОСПОД го благослови.</span> <span class="verse"><a name="13">13</a>Човекът ставаше велик и продължаваше да става богат, докато стана много богат.</span> <span class="verse"><a name="14">14</a>Той придоби овце и говеда и много слуги; а филистимците му завиждаха.</span> <span class="verse"><a name="15">15</a>И филистимците затрупаха и напълниха с пръст всичките кладенци, които слугите на баща му бяха изкопали в дните на баща му Авраам.</span> <span class="verse"><a name="16">16</a>И Авимелех каза на Исаак: Иди си от нас, защото си станал много по-силен от нас!</span> <span class="verse"><a name="17">17</a>Затова Исаак си отиде оттам, разпъна шатрите си в долината Герар и живееше там.</span> <span class="verse"><a name="18">18</a>А Исаак изкопа наново водните кладенци, които бяха изкопани в дните на баща му Авраам, защото филистимците ги бяха затрупали след смъртта на Авраам, и ги нарече по имената, с които ги беше нарекъл баща му.</span> <span class="verse"><a name="19">19</a>И слугите на Исаак копаха в долината и намериха там кладенец с жива вода.</span> <span class="verse"><a name="20">20</a>Но герарските говедари се караха с говедарите на Исаак, като казваха: Наша е водата! Затова Исаак нарече кладенеца Есек, понеже се караха за него.</span> <span class="verse"><a name="21">21</a>После изкопаха друг кладенец, но и за него се караха, затова го нарече Ситна.</span> <span class="verse"><a name="22">22</a>Тогава той се премести оттам и изкопа друг кладенец; и за него не се караха. И го нарече Роовот, като казваше: Защото сега ГОСПОД ни даде пространно място, и ние ще бъдем плодовити в тази земя.</span> <span class="verse"><a name="23">23</a>Оттам отиде във Вирсавее.</span> <span class="verse"><a name="24">24</a>И ГОСПОД му се яви през същата нощ и каза: Аз съм Бог на баща ти Авраам. Не се бой, защото Аз съм с теб! Ще те благословя и ще умножа твоето потомство заради слугата Си Авраам.</span> <span class="verse"><a name="25">25</a>И той издигна там олтар и призова Името на ГОСПОДА. Там разпъна и шатрата си, и там слугите на Исаак изкопаха кладенец.</span> <span class="verse"><a name="26">26</a>Тогава Авимелех отиде при него от Герар с приятеля си Охозат и военачалника си Фихол.</span> <span class="verse"><a name="27">27</a>И Исаак им каза: Защо сте дошли при мен, като ме мразите и ме изпъдихте от вас?</span> <span class="verse"><a name="28">28</a>А те казаха: Видяхме явно, че ГОСПОД е с теб, и си казахме: Нека се положи клетва между нас, между нас и теб, и нека направим договор с теб,</span> <span class="verse"><a name="29">29</a>че няма да ни сториш зло, както и ние не се допряхме до теб и както само добро ти правихме и те изпратихме с мир. Сега виждаме, че ти си благословен от ГОСПОДА.</span> <span class="verse"><a name="30">30</a>Тогава Исаак им даде угощение и те ядоха и пиха.</span> <span class="verse"><a name="31">31</a>На сутринта станаха рано и се заклеха един на друг. После Исаак ги изпрати и те си отидоха от него с мир.</span> <span class="verse"><a name="32">32</a>И в същия ден слугите на Исаак дойдоха и му съобщиха за кладенеца, който бяха изкопали, и му казаха: Намерихме вода.</span> <span class="verse"><a name="33">33</a>И го нарече Савее. Затова името на града е Вирсавее до днес.</span> <span class="verse"><a name="34">34</a>А когато Исав беше на четиридесет години, взе за жена Юдита, дъщеря на хетееца Веири, и Васемата, дъщеря на хетееца Елон.</span> <span class="verse"><a name="35">35</a>Те бяха горест за душата на Исаак и Ревека.</span> </p></div</div></div></body></html>