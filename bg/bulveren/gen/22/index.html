<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 22</strong></div><p><span class="verse"><a name="1">1</a>След тези събития Бог изпита Авраам и му каза: Аврааме! А той каза: Ето ме.</span> <span class="verse"><a name="2">2</a>И Бог каза: Вземи сега сина си, единствения си син, когото обичаш, Исаак, и иди в местността Мория и го принеси там във всеизгаряне на един от хълмовете, за който ще ти кажа!</span> <span class="verse"><a name="3">3</a>И на сутринта Авраам подрани и оседла магарето си, и взе със себе си и двама от слугите си, и сина си Исаак; и като нацепи дърва за всеизгарянето, стана и отиде на мястото, за което Бог му беше казал.</span> <span class="verse"><a name="4">4</a>На третия ден Авраам подигна очи и видя отдалеч мястото.</span> <span class="verse"><a name="5">5</a>Тогава Авраам каза на слугите си: Вие останете тук с магарето, а аз и момчето ще отидем там, и като се поклоним, ще се върнем при вас.</span> <span class="verse"><a name="6">6</a>И Авраам взе дървата за всеизгарянето и ги натовари на сина си Исаак, а той взе в ръката си огъня и ножа и двамата отидоха заедно.</span> <span class="verse"><a name="7">7</a>Тогава Исаак продума на баща си Авраам и каза: Татко мой! А той каза: Ето ме, сине мой. И Исаак каза: Ето огъня и дървата, а къде е агнето за всеизгарянето?</span> <span class="verse"><a name="8">8</a>И Авраам каза: Сине мой, Бог ще си предвиди агнето за всеизгаряне. И двамата вървяха заедно.</span> <span class="verse"><a name="9">9</a>А като стигнаха на мястото, за което Бог му беше казал, Авраам издигна там олтар, нареди дървата и като върза сина си Исаак, го сложи на олтара върху дървата.</span> <span class="verse"><a name="10">10</a>И Авраам протегна ръката си и взе ножа да заколи сина си.</span> <span class="verse"><a name="11">11</a>Тогава Ангелът ГОСПОДЕН му извика от небето и каза: Аврааме, Аврааме! И той каза: Ето ме.</span> <span class="verse"><a name="12">12</a>И Ангелът каза: Да не вдигнеш ръката си върху момчето и да не му направиш нищо; защото сега познах, че ти се боиш от Бога, понеже не задържа от Мен и сина си, единствения си син.</span> <span class="verse"><a name="13">13</a>Тогава Авраам повдигна очи и видя, и ето, зад него един овен заплетен с рогата си в един храст. И Авраам отиде, взе овена и го принесе във всеизгаряне вместо сина си.</span> <span class="verse"><a name="14">14</a>И Авраам нарече това място: ГОСПОД ще предвиди. И според това се казва и до днес: На хълма ГОСПОД ще предвиди.</span> <span class="verse"><a name="15">15</a>Тогава втори път Ангелът ГОСПОДЕН извика на Авраам от небето и каза:</span> <span class="verse"><a name="16">16</a>В Себе Си се заклевам, заявява ГОСПОД, че понеже направи това нещо и не задържа сина си, единствения си син,</span> <span class="verse"><a name="17">17</a>ще те благословя премного и ще умножа и преумножа потомството ти като небесните звезди и като пясъка на морския бряг, и потомството ти ще завладее портата на враговете си.</span> <span class="verse"><a name="18">18</a>В твоето потомство ще се благославят всичките народи на земята, защото си послушал гласа Ми.</span> <span class="verse"><a name="19">19</a>И така, Авраам се върна при слугите си, и станаха и отидоха заедно във Вирсавее. И Авраам се засели във Вирсавее.</span> <span class="verse"><a name="20">20</a>А след тези събития съобщиха на Авраам, като казаха: Ето, и Мелха роди синове на брат ти Нахор:</span> <span class="verse"><a name="21">21</a>първородния му Уз, брат му Вуз, Камуил, бащата на Арам,</span> <span class="verse"><a name="22">22</a>Кесед, Азав, Фалдес, Едлаф и Ватуил.</span> <span class="verse"><a name="23">23</a>А Ватуил роди Ревека. Тези осем сина роди Мелха на Нахор, брата на Авраам.</span> <span class="verse"><a name="24">24</a>И наложницата му, на име Ревма, роди Тевек, Гаам, Тахас и Мааха.</span> </p></div</div></div></body></html>