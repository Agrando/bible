<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 27</strong></div><p><span class="verse"><a name="1">1</a>Когато Исаак остаря и очите му отслабнаха, и не можеше да вижда, повика по-големия си син Исав и му каза: Сине мой! А той му каза: Ето ме.</span> <span class="verse"><a name="2">2</a>Тогава той каза: Ето, аз вече остарях, не зная в кой ден ще умра.</span> <span class="verse"><a name="3">3</a>И така, вземи сега оръжията си, тула си и лъка си, излез на полето и ми улови лов,</span> <span class="verse"><a name="4">4</a>и ми сготви вкусно ястие, каквото аз обичам, и ми донеси да ям, за да те благослови душата ми, преди да умра.</span> <span class="verse"><a name="5">5</a>А Ревека чу, когато Исаак говореше на сина си Исав. И Исав отиде на полето да улови лов и да го донесе.</span> <span class="verse"><a name="6">6</a>Тогава Ревека проговори на сина си Яков и каза: Ето, аз чух баща ти да говори на брат ти Исав така:</span> <span class="verse"><a name="7">7</a>Донеси ми лов и ми сготви вкусно ястие, за да ям и да те благословя пред ГОСПОДА, преди да умра.</span> <span class="verse"><a name="8">8</a>И така, сине мой, сега послушай гласа ми в това, което ти поръчвам.</span> <span class="verse"><a name="9">9</a>Иди още сега в стадото и ми донеси оттам две добри ярета и аз ще сготвя вкусно ястие за баща ти, каквото той обича;</span> <span class="verse"><a name="10">10</a>и ти ще го поднесеш на баща си да яде, за да те благослови, преди да умре.</span> <span class="verse"><a name="11">11</a>Но Яков каза на майка си Ревека: Ето, брат ми Исав е космат мъж, а аз съм гладък мъж.</span> <span class="verse"><a name="12">12</a>Може би баща ми ще ме попипа, и аз ще се явя пред него като измамник и ще навлека на себе си проклятие, а не благословение.</span> <span class="verse"><a name="13">13</a>А майка му каза: Нека твоето проклятие падне върху мен, сине мой, само послушай думите ми, и иди ми ги донеси!</span> <span class="verse"><a name="14">14</a>И така, той отиде, взе ги и ги донесе на майка си. И майка му сготви вкусно ястие, каквото баща му обичаше.</span> <span class="verse"><a name="15">15</a>После Ревека взе добрите дрехи на по-възрастния си син Исав, които се намираха вкъщи при нея, и с тях облече по-младия си син Яков,</span> <span class="verse"><a name="16">16</a>а ръцете му и гладкото на шията му зави с ярешките кожи.</span> <span class="verse"><a name="17">17</a>И даде в ръцете на сина си Яков вкусното ястие и хляба, който беше приготвила.</span> <span class="verse"><a name="18">18</a>И той отиде при баща си и каза: Татко мой! А Исаак каза: Ето ме. Кой си ти, сине мой?</span> <span class="verse"><a name="19">19</a>А Яков каза на баща си: Аз съм Исав, първородният ти. Направих каквото ми поръча. Стани сега, седни и яж от лова ми, за да ме благослови душата ти!</span> <span class="verse"><a name="20">20</a>Но Исаак каза на сина си: Как стана, сине мой, че го намери толкова бързо? А той каза: Защото ГОСПОД, твоят Бог, ми даде добър успех.</span> <span class="verse"><a name="21">21</a>Тогава Исаак каза на Яков: Приближи се, сине мой, за да те попипам дали си ти синът ми Исав, или не.</span> <span class="verse"><a name="22">22</a>И Яков се приближи при баща си Исаак, и той, като го попипа, каза: Гласът е гласът на Яков, а ръцете са ръце на Исав.</span> <span class="verse"><a name="23">23</a>И не го позна, защото ръцете му бяха космати като ръцете на брат му Исав. И го благослови.</span> <span class="verse"><a name="24">24</a>И каза: Ти ли си син ми Исав? А той каза: Аз.</span> <span class="verse"><a name="25">25</a>Тогава каза: Поднеси ми и ще ям от лова на сина си, за да те благослови душата ми. И му поднесе и той яде; донесе му и вино, и пи.</span> <span class="verse"><a name="26">26</a>А баща му Исаак му каза: Приближи се сега и ме целуни, сине мой.</span> <span class="verse"><a name="27">27</a>И той се приближи и го целуна, и Исаак помириса дъха на облеклото му, и го благослови, като каза: Ето, дъхът на сина ми е като дъх на поле, което е благословил ГОСПОД.</span> <span class="verse"><a name="28">28</a>Бог да ти даде от росата на небето и от тлъстината на земята, и изобилие на жито и на младо вино!</span> <span class="verse"><a name="29">29</a>Народи да ти слугуват, и племена да ти се покланят! Да си господар на братята си и да ти се покланят синовете на майка ти! Проклет всеки, който те кълне, и благословен всеки, който те благославя!</span> <span class="verse"><a name="30">30</a>Като Исаак свърши да благославя Яков и Яков току-що се беше разделил с баща си Исаак, брат му Исав дойде от лова си.</span> <span class="verse"><a name="31">31</a>И той също сготви вкусно ястие, поднесе на баща си и му каза: Нека стане баща ми и да яде от лова на сина си, за да ме благослови душата ти.</span> <span class="verse"><a name="32">32</a>А баща му Исаак му каза: Кой си ти? И той каза: Аз съм първородният ти син Исав.</span> <span class="verse"><a name="33">33</a>Тогава Исаак се разтрепери твърде много и каза: А кой ще е онзи, който улови лов и ми поднесе, и ядох от всичко, преди да дойдеш ти, и го благослових? И благословен ще бъде.</span> <span class="verse"><a name="34">34</a>Когато Исав чу думите на баща си, извика със силен и много жален вик и каза на баща си: Благослови и мен, и мен, татко мой!</span> <span class="verse"><a name="35">35</a>А той каза: Брат ти дойде с измама и взе твоето благословение.</span> <span class="verse"><a name="36">36</a>И Исав каза: Затова ли се казва Яков, защото сега втори път той ме е спънал! Отне първородството ми, и ето, сега е отнел и благословението ми! И каза: Не си ли задържал за мен благословение?</span> <span class="verse"><a name="37">37</a>А Исаак в отговор каза на Исав: Ето, поставих го господар над теб, направих всичките му братя негови слуги и го надарих с жито и младо вино. И сега какво да сторя за теб, сине мой?</span> <span class="verse"><a name="38">38</a>И Исав каза на баща си: Само едно благословение ли имаш, татко мой? Благослови и мен, и мен, татко мой! И Исав плака с висок глас.</span> <span class="verse"><a name="39">39</a>Тогава баща му Исаак в отговор му каза: Ето, далеч от тлъстината на земята ще бъде жилището ти, и далеч от росата на небето горе.</span> <span class="verse"><a name="40">40</a>От меча си ще живееш и ще слугуваш на брат си, но ще дойде време, когато ще въстанеш и ще строшиш ярема му от врата си.</span> <span class="verse"><a name="41">41</a>И Исав мразеше Яков заради благословението, с което баща му го благослови. И Исав казваше в сърцето си: Скоро ще настанат дните, когато ще оплакваме баща си, и тогава ще убия брат си Яков.</span> <span class="verse"><a name="42">42</a>И казаха на Ревека думите на по-възрастния й син Исав, затова тя прати да повикат по-младия й син Яков и му каза: Ето, брат ти Исав крои за теб да те убие.</span> <span class="verse"><a name="43">43</a>И така, сине мой, послушай думите ми, стани и бягай при брат ми Лаван в Харан,</span> <span class="verse"><a name="44">44</a>и поживей при него известно време, докато премине яростта на брат ти,</span> <span class="verse"><a name="45">45</a>докато премине от теб гнева на брат ти, и той забрави това, което си му сторил; тогава ще пратя да те доведат оттам. Защо да се лиша и от двама ви в един ден?</span> <span class="verse"><a name="46">46</a>И Ревека каза на Исаак: Омръзна ми животът поради хетейските дъщери! Ако и Яков вземе жена от хетейските дъщери, каквито са тези, от дъщерите на тази земя, защо ми е този живот?</span> </p></div</div></div></body></html>