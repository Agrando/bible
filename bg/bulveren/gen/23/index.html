<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 23</strong></div><p><span class="verse"><a name="1">1</a>Сара живя сто двадесет и седем години; тези бяха годините на живота на Сара.</span> <span class="verse"><a name="2">2</a>И Сара умря в Кириат-Арва, който е Хеврон, в ханаанската земя. И Авраам дойде да жалее Сара и да я оплаче.</span> <span class="verse"><a name="3">3</a>И като стана Авраам от покойницата си, говори на хетейските синове, като каза:</span> <span class="verse"><a name="4">4</a>Чужденец и заселник съм аз между вас; дайте ми собствено място за гроб между вас, за да погреба покойницата си отпред очите си.</span> <span class="verse"><a name="5">5</a>А хетейските синове в отговор на Авраам му казаха:</span> <span class="verse"><a name="6">6</a>Послушай ни, господарю, между нас ти си княз Божи. Погреби покойницата си в най-добрата от гробниците ни; никой от нас няма да ти откаже гробницата си, за да погребеш покойницата си.</span> <span class="verse"><a name="7">7</a>Тогава Авраам стана, поклони се на народа на земята, на хетейските синове, и говори с тях, като каза:</span> <span class="verse"><a name="8">8</a>Ако ви е угодно да погреба покойницата си отпред очите си, послушайте ме и станете посредници за мен пред Ефрон, сина на Саар,</span> <span class="verse"><a name="9">9</a>за да ми даде пещерата си Махпелах, която е на края на нивата му; с пълна цена нека ми я даде като собствено място за гроб сред вас.</span> <span class="verse"><a name="10">10</a>А Ефрон живееше сред хетейските синове. И Ефрон, хетеецът, отговори на Авраам пред хетейските синове, които слушаха, пред всичките, които влизаха в портата на града му, като каза:</span> <span class="verse"><a name="11">11</a>Не, господарю мой, послушай ме: давам ти нивата, давам ти и пещерата, която е в нея; давам ти я пред синовете на народа си, погреби покойницата си!</span> <span class="verse"><a name="12">12</a>Тогава Авраам се поклони пред народа на земята;</span> <span class="verse"><a name="13">13</a>и говори на Ефрон пред народа на земята, който слушаше, и каза: Много те моля, послушай ме: ще дам стойността на нивата; вземи я от мен, и ще погреба покойницата си там.</span> <span class="verse"><a name="14">14</a>А Ефрон в отговор каза на Авраам:</span> <span class="verse"><a name="15">15</a>Чуй ме, господарю, какво е между мен и теб земя за четиристотин сребърни сикъла? Погреби покойницата си!</span> <span class="verse"><a name="16">16</a>И Авраам послуша Ефрон и А��раам претегли на Ефрон парите, които беше обявил гласно пред хетейските синове, които слушаха — четиристотин сребърни сикъла, каквито вървяха между търговците.</span> <span class="verse"><a name="17">17</a>И така, нивата на Ефрон, която беше в Махпелах, срещу Мамврий, нивата, пещерата, която беше в нея, и всичките дървета в нивата, в междите около цялата нива,</span> <span class="verse"><a name="18">18</a>станаха собственост на Авраам пред очите на хетейските синове, пред всичките, които влизаха в портата на неговия град.</span> <span class="verse"><a name="19">19</a>След това Авраам погреба жена си Сара в пещерата на нивата Махпелах, срещу Мамврий, който е Хеврон, в ханаанската земя.</span> <span class="verse"><a name="20">20</a>Така нивата и пещерата в нея се утвърдиха на Авраам от хетейците като собственост за гроб.</span> </p></div</div></div></body></html>