<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 40</strong></div><p><span class="verse"><a name="1">1</a>След това виночерпецът и хлебарят на египетския цар се провиниха пред господаря си, египетския цар.</span> <span class="verse"><a name="2">2</a>И фараонът се разгневи на двамата си придворни — началника на виночерпците и началника на хлебарите —</span> <span class="verse"><a name="3">3</a>и ги сложи под стража в дома на началника на телохранителите, в крепостната тъмница, в мястото, където беше затворен Йосиф.</span> <span class="verse"><a name="4">4</a>А началникът на телохранителите постави при тях Йосиф и той им слугуваше. И те останаха известно време в тъмницата.</span> <span class="verse"><a name="5">5</a>И виночерпецът и хлебарят на египетския цар, които бяха затворени в крепостната тъмница, и двамата сънуваха сън, всеки видя съня си в същата нощ, всеки според както щеше да се тълкува сънят му.</span> <span class="verse"><a name="6">6</a>И Йосиф влезе при тях сутринта и видя, че бяха смутени.</span> <span class="verse"><a name="7">7</a>И попита придворните на фараона, които бяха заедно с него в тъмницата, в дома на неговия господар, и каза: Защо днес лицата ви са така скръбни?</span> <span class="verse"><a name="8">8</a>А те му казаха: Сънувахме сън, а няма кой да го изтълкува. И Йосиф им каза: Тълкуванията не са ли от Бога? Моля ви, разкажете ми ги.</span> <span class="verse"><a name="9">9</a>Тогава началникът на виночерпците разказа своя сън на Йосиф, и му каза: В съня ми, ето, лоза пред мен,</span> <span class="verse"><a name="10">10</a>и на лозата имаше три пръчки, и се виждаше, като че напъпваше и цветовете й цъфтяха и гроздовете на лозата узряха.</span> <span class="verse"><a name="11">11</a>А чашата на фараона беше в ръката ми. И взех гроздето, изстисках го в чашата на фараона и подадох чашата в ръката на фараона.</span> <span class="verse"><a name="12">12</a>И Йосиф му каза: Ето значението му: трите пръчки са три дни.</span> <span class="verse"><a name="13">13</a>След три дни фараонът ще издигне главата ти и ще те възстанови на службата ти, и ще поднасяш чашата в ръката на фараона, по предишното право, когато ти му беше виночерпец.</span> <span class="verse"><a name="14">14</a>Но спомни си за мен, когато те постигне благополучието, моля те, окажи ми милост и спомени на фараона за мен, и ме избави от този дом.</span> <span class="verse"><a name="15">15</a>Понеже наистина бях откраднат от еврейската земя, а и тук не съм сторил нищо, за да ме хвърлят в тази яма.</span> <span class="verse"><a name="16">16</a>Като видя началникът на хлебарите, че той тълкуваше добре, каза на Йосиф: И аз сънувах, и ето, три кошници с бял хляб бяха на главата ми.</span> <span class="verse"><a name="17">17</a>В най-горната кошница имаше всякакви ястия за фараона, приготвени от хлебаря, и птиците ги ядяха от кошницата на главата ми.</span> <span class="verse"><a name="18">18</a>А Йосиф в отговор каза: Ето значението му: трите кошници са три дни.</span> <span class="verse"><a name="19">19</a>След три дни фараонът ще издигне главата ти и ще те обеси на дърво, и птиците ще изкълват месата ти от теб.</span> <span class="verse"><a name="20">20</a>И след три дни, на рождения си ден, фараонът направи угощение на всичките си слуги и издигна главата на началника на виночерпците и главата на началника на хлебарите между слугите си:</span> <span class="verse"><a name="21">21</a>началника на виночерпците възстанови на службата му и той подаваше чашата в ръката на фараона,</span> <span class="verse"><a name="22">22</a>а началника на хлебарите обеси, както им беше изтълкувал Йосиф.</span> <span class="verse"><a name="23">23</a>А началникът на виночерпците не си спомни за Йосиф, а го забрави.</span> </p></div</div></div></body></html>