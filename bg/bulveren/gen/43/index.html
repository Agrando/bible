<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 43</strong></div><p><span class="verse"><a name="1">1</a>А гладът се усилваше по земята.</span> <span class="verse"><a name="2">2</a>И като изядоха житото, което донесоха от Египет, баща им каза: Идете пак, купете ни малко храна.</span> <span class="verse"><a name="3">3</a>А Юда му отговори и каза: Човекът строго ни поръча, като каза: Няма да видите лицето ми, ако брат ви не е с вас.</span> <span class="verse"><a name="4">4</a>Ако изпратиш брат ни с нас, ще слезем и ще ти купим храна,</span> <span class="verse"><a name="5">5</a>но ако не го изпратиш, няма да слезем, защото човекът ни каза: Няма да видите лицето ми, ако брат ви не е с вас.</span> <span class="verse"><a name="6">6</a>А Израил каза: Защо ми сторихте това зло и казахте на човека, че имате и друг брат?</span> <span class="verse"><a name="7">7</a>А те казаха: Човекът разпита подробно за нас и за рода ни, като ни каза: Баща ви жив ли е още? Имате ли и друг брат? И ние му отговорихме според тези думи. Откъде да знаем ние, че щеше да каже: Доведете брат си!</span> <span class="verse"><a name="8">8</a>Тогава Юда каза на баща си Израил: Изпрати момчето с мен, и да станем да отидем, за да живеем и да не измрем — и ние, и ти и децата ни.</span> <span class="verse"><a name="9">9</a>Аз отговарям за него, от моята ръка го искай. Ако не ти го доведа и не го представя пред теб, тогава нека съм виновен пред теб завинаги.</span> <span class="verse"><a name="10">10</a>Понеже, ако не се бяхме бавили, сигурно досега щяхме да се върнем два пъти.</span> <span class="verse"><a name="11">11</a>Тогава баща им Израил каза: Ако е така, направете това: вземете в съдовете си от най-добрите плодове на нашата земя — малко балсам и малко мед, аромати и смирна, фъстъци и бадеми — и ги занесете подарък на човека.</span> <span class="verse"><a name="12">12</a>Вземете двойно повече пари в ръцете си, върнатите в чувалите ви пари върнете с ръцете си — може да е станала грешка.</span> <span class="verse"><a name="13">13</a>Вземете и брат си и станете, и идете при човека.</span> <span class="verse"><a name="14">14</a>А Всемогъщият Бог да ви даде да придобиете благоволението на човека, за да пусне другия ви брат и Вениамин. А аз, ако е речено да остана без деца, нека остана без деца!</span> <span class="verse"><a name="15">15</a>Тогава мъжете взеха този подарък, взеха двойно повече пари в ръцете си и Вениамин. И станаха и слязоха в Египет, и се представиха пред Йосиф.</span> <span class="verse"><a name="16">16</a>А Йосиф, като видя с тях Вениамин, каза на домакина си: Заведи тези хора у дома ми и заколи, каквото трябва, и приготви, защото хората ще обядват с мен.</span> <span class="verse"><a name="17">17</a>И човекът направи каквото поръча Йосиф и въведе мъжете в дома на Йосиф.</span> <span class="verse"><a name="18">18</a>А мъжете се уплашиха, защото ги въведоха в дома на Йосиф, и казаха: Водят ни заради парите, които бяха върнати в чувалите ни първия път, за да намери повод против нас, да ни нападне и да зароби нас и магаретата ни.</span> <span class="verse"><a name="19">19</a>Затова те пристъпиха при домакина на Йосифовия дом и му говориха при вратата на дома, като казаха:</span> <span class="verse"><a name="20">20</a>Послушай, господарю, първия път слязохме да си купим храна,</span> <span class="verse"><a name="21">21</a>а на връщане, когато дойдохме до мястото за пренощуване и отворихме чувалите си, ето, на всеки парите бяха в чувала му, парите ни според цялото си тегло — затова ги донесохме обратно в ръцете си.</span> <span class="verse"><a name="22">22</a>Донесохме и други пари в ръцете си, за да купим храна. Не знаем кой сложи парите ни в чувалите ни.</span> <span class="verse"><a name="23">23</a>А той каза: Мир на вас, не се бойте. Вашият Бог и Бог на баща ви ви даде съкровището в чувалите ви. Парите ви дойдоха до мен. И изведе при тях Симеон.</span> <span class="verse"><a name="24">24</a>И човекът въведе мъжете в дома на Йосиф и им даде вода, и си измиха краката. Даде и храна за магаретата им.</span> <span class="verse"><a name="25">25</a>А те приготвиха подаръка, преди да дойде Йосиф по обяд, защото чуха, че там щели да ядат хляб.</span> <span class="verse"><a name="26">26</a>И когато Йосиф дойде у дома, те му поднесоха вкъщи подаръка, който беше в ръцете им, и му се поклониха до земята.</span> <span class="verse"><a name="27">27</a>А той ги разпита за здравето им и каза: Здрав ли е старият ви баща, за когото ми говорихте? Жив ли е още?</span> <span class="verse"><a name="28">28</a>А те казаха: Здрав е слугата ти, баща ни, жив е още. И се наведоха и се поклониха.</span> <span class="verse"><a name="29">29</a>И като повдигна очи, видя брат си Вениамин, сина на майка си, и каза: Това ли е най-младият ви брат, за когото ми говорихте? И каза: Бог да бъде милостив към теб, сине мой.</span> <span class="verse"><a name="30">30</a>И Йосиф побърза да се оттегли, защото сърцето му се развълнува за брат му, и като искаше да плаче, влезе в стаята си и плака там.</span> <span class="verse"><a name="31">31</a>После изми лицето си и излезе, и като се сдържаше, каза: Сложете хляб!</span> <span class="verse"><a name="32">32</a>И сложиха отделно за него, отделно за тях и отделно за египтяните, които ядяха с него, защото египтяните не можеха да ядат хляб с евреите, понеже това е гнусота за египтяните.</span> <span class="verse"><a name="33">33</a>И насядаха пред него, първородният според първородството му и най-младият според младостта му. И хората се чудеха помежду си.</span> <span class="verse"><a name="34">34</a>И Йосиф им пращаше от ястията си, а делът на Вениамин беше пет пъти по-голям от дела на всекиго от тях. И те пиха с него и се развеселиха.</span> </p></div</div></div></body></html>