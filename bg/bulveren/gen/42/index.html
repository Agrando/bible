<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 42</strong></div><p><span class="verse"><a name="1">1</a>А когато Яков видя, че в Египет се намира жито, Яков каза на синовете си: Защо се гледате един друг?</span> <span class="verse"><a name="2">2</a>И каза: Ето, чух, че в Египет се намира жито. Слезте там и ни купете оттам, за да живеем и да не измрем!</span> <span class="verse"><a name="3">3</a>Тогава десетте братя на Йосиф слязоха да купят жито от Египет.</span> <span class="verse"><a name="4">4</a>А Яков не изпрати Вениамин, брата на Йосиф, заедно с братята му, защото казваше: Да не би да му се случи нещастие.</span> <span class="verse"><a name="5">5</a>И така, между онези, които идваха, дойдоха и синовете на Израил да купят жито, защото и в ханаанската земя имаше глад.</span> <span class="verse"><a name="6">6</a>А Йосиф беше управител на земята и той беше, който продаваше жито на целия народ на онази земя, затова братята на Йосиф, като дойдоха, му се поклониха с лице до земята.</span> <span class="verse"><a name="7">7</a>А Йосиф, като видя братята си, ги позна, но се престори, че им е чужд, говореше им грубо и им каза: Откъде идвате? А те казаха: От ханаанската земя, за да купим храна.</span> <span class="verse"><a name="8">8</a>И Йосиф позна братята си, но те не го познаха.</span> <span class="verse"><a name="9">9</a>Тогава Йосиф, като си спомни сънищата, които беше сънувал за тях, им каза: Вие сте шпиони, дошли сте да шпионирате голотата на тази земя!</span> <span class="verse"><a name="10">10</a>А те му казаха: Не, господарю мой, слугите ти дойдоха да си купят храна!</span> <span class="verse"><a name="11">11</a>Ние всички сме синове на един човек, честни хора сме, слугите ти не са шпиони!</span> <span class="verse"><a name="12">12</a>Но той им каза: Не, дошли сте да шпионирате голотата на земята!</span> <span class="verse"><a name="13">13</a>А те казаха: Ние, твоите слуги, сме дванадесет братя, синове на един човек в ханаанската земя, и ето, най-младият е днес при баща ни, а единият го няма вече.</span> <span class="verse"><a name="14">14</a>И Йосиф им каза: Това е, което ви казах, когато рекох: Шпиони сте.</span> <span class="verse"><a name="15">15</a>Ето как ще бъдете изпитани: Жив е фараонът — няма да излезете оттук, ако не дойде тук и по-младият ви брат!</span> <span class="verse"><a name="16">16</a>Пратете един от вас да доведе брат ви, а вие ще останете затворени, докато се проверят думите ви дали говорите истина. И ако не — жив е фараонът — наистина вие сте шпиони!</span> <span class="verse"><a name="17">17</a>И ги постави под стража за три дни.</span> <span class="verse"><a name="18">18</a>А на третия ден Йосиф им каза: Това направете, и ще живеете, защото аз се боя от Бога:</span> <span class="verse"><a name="19">19</a>Ако сте честни, нека остане един от братята ви в къщата, в която сте затворени, а вие идете, закарайте жито за глада на домовете си</span> <span class="verse"><a name="20">20</a>и ми доведете най-младия си брат. Така ще се докаже, че думите ви са истинни, и няма да умрете. И така направиха.</span> <span class="verse"><a name="21">21</a>И си казаха един на друг: Наистина сме виновни за нашия брат, защото видяхме мъката на душата му, когато ни се молеше, но ние не го послушахме. Затова ни постигна това бедствие.</span> <span class="verse"><a name="22">22</a>А Рувим им отговори и каза: Не ви ли говорих тези думи: Не съгрешавайте против детето! Но вие не послушахте, затова, ето, кръвта му се изисква.</span> <span class="verse"><a name="23">23</a>А те не знаеха, че Йосиф разбираше, защото говореха с него чрез преводач.</span> <span class="verse"><a name="24">24</a>И той се оттегли от тях и плака. После, като се върна при тях, им говореше. И взе измежду тях Симеон и го върза пред очите им.</span> <span class="verse"><a name="25">25</a>Тогава Йосиф заповяда да напълнят съдовете им с жито, да върнат парите на всекиго в чувала му и да им дадат храна за из път. И така им направиха.</span> <span class="verse"><a name="26">26</a>А те натовариха житото на магаретата си и си тръгнаха оттам.</span> <span class="verse"><a name="27">27</a>Но когато един от тях развърза чувала си на мястото за пренощуване, за да даде храна на магарето си, видя, парите си, ето, бяха отгоре в чувала.</span> <span class="verse"><a name="28">28</a>И каза на братята си: Парите ми са върнати — наистина, ето ги в чувала ми! Тогава сърцата им се ужасиха и те с трепет си говореха един на друг и казваха: Какво е това, което ни стори Бог?</span> <span class="verse"><a name="29">29</a>И като дойдоха при баща си Яков в ханаанската земя, разказаха му всичко, което им се беше случило.</span> <span class="verse"><a name="30">30</a>И казаха: Човекът, който е господар на онази земя, ни говори грубо и ни взе за хора, дошли да шпионират страната.</span> <span class="verse"><a name="31">31</a>Но ние му казахме: Честни хора сме, не сме шпиони,</span> <span class="verse"><a name="32">32</a>дванадесет братя сме, синове на един баща; единият го няма вече, а най-младият е днес при баща ни в ханаанската земя.</span> <span class="verse"><a name="33">33</a>И човекът, господарят на земята, каза: Ето как ще позная дали сте честни: оставете един от братята при мен и вземете жито за глада на домовете си, и си идете,</span> <span class="verse"><a name="34">34</a>и ми доведете най-младия си брат. Тогава ще позная, че не сте шпиони, а сте честни, и ще ви пусна брат ви, и вие ще търгувате в тази земя.</span> <span class="verse"><a name="35">35</a>А като изпразваха чувалите си, ето, на всеки възела с парите беше в чувала му. И те и баща им се уплашиха, като видяха възлите с парите си.</span> <span class="verse"><a name="36">36</a>Тогава баща им Яков им каза: Вие ме оставихте без деца — Йосиф го няма вече и Симеон го няма вече, и искате и Вениамин да вземете! Върху мен падна всичко това!</span> <span class="verse"><a name="37">37</a>А Рувим, като говореше на баща си, каза: Убий двамата ми сина, ако не ти го доведа! Предай го в моята ръка и аз пак ще ти го доведа.</span> <span class="verse"><a name="38">38</a>А Яков каза: Синът ми няма да слезе с вас, защото брат му умря и само той остана. Ако му се случи нещастие по пътя, по който отивате, ще свалите бялата ми коса със скръб в Шеол.</span> </p></div</div></div></body></html>