<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 11</strong></div><p><span class="verse"><a name="1">1</a>А по цялата земя имаше един език и един говор.</span> <span class="verse"><a name="2">2</a>И като тръгнаха от изток, намериха поле в земята Сенаар и се заселиха там.</span> <span class="verse"><a name="3">3</a>И си казаха един на друг: Елате, да направим тухли и да ги изпечем в огъня. Тухли употребяваха вместо камъни, а смола употребяваха вместо хоросан.</span> <span class="verse"><a name="4">4</a>И казаха: Елате, да си съградим град и кула, чийто връх да стига до небето, и да си спечелим име, да не би да се разпръснем по лицето на цялата земя.</span> <span class="verse"><a name="5">5</a>А ГОСПОД слезе да види града и кулата, които градяха човешките синове.</span> <span class="verse"><a name="6">6</a>И ГОСПОД каза: Ето, един народ са и всички имат един език; и това е само началото на тяхната дейност; и вече няма да им бъде невъзможно нищо, което биха намислили да правят.</span> <span class="verse"><a name="7">7</a>Елате, да слезем и там да разбъркаме езика им, така че един на друг да не разбират езика си.</span> <span class="verse"><a name="8">8</a>Така ГОСПОД ги разпръсна оттам по лицето на цялата земя и престанаха да градят града.</span> <span class="verse"><a name="9">9</a>Затова той се нарече Вавилон, защото там ГОСПОД разбърка езика на цялата земя; и оттам ГОСПОД ги разпръсна по лицето на цялата земя.</span> <span class="verse"><a name="10">10</a>Ето родословието на Сим: Сим беше на сто години и роди Арфаксад две години след потопа.</span> <span class="verse"><a name="11">11</a>А откакто роди Арфаксад, Сим живя петстотин години и роди синове и дъщери.</span> <span class="verse"><a name="12">12</a>Арфаксад живя тридесет и пет години и роди Сала.</span> <span class="verse"><a name="13">13</a>А откакто роди Сала, Арфаксад живя четиристотин и три години и роди синове и дъщери.</span> <span class="verse"><a name="14">14</a>Сала живя тридесет години и роди Евер.</span> <span class="verse"><a name="15">15</a>А откакто роди Евер, Сала живя четиристотин и три години и роди синове и дъщери.</span> <span class="verse"><a name="16">16</a>Евер живя тридесет и четири години и роди Фалек.</span> <span class="verse"><a name="17">17</a>А откакто роди Фалек, Евер живя четиристотин и тридесет години и роди синове и дъщери.</span> <span class="verse"><a name="18">18</a>Фалек живя тридесет години и роди Рагав.</span> <span class="verse"><a name="19">19</a>А откакто роди Рагав, Фалек живя двеста и девет години и роди синове и дъщери.</span> <span class="verse"><a name="20">20</a>Рагав живя тридесет и две години и роди Серух.</span> <span class="verse"><a name="21">21</a>А откакто роди Серух, Рагав живя двеста и седем години и роди синове и дъщери.</span> <span class="verse"><a name="22">22</a>Серух живя тридесет години и роди Нахор.</span> <span class="verse"><a name="23">23</a>А откакто роди Нахор, Серух живя двеста години и роди синове и дъщери.</span> <span class="verse"><a name="24">24</a>Нахор живя двадесет и девет години и роди Тара.</span> <span class="verse"><a name="25">25</a>А откакто роди Тара, Нахор живя сто и деветнадесет години и роди синове и дъщери.</span> <span class="verse"><a name="26">26</a>Тара живя седемдесет години и роди Аврам, Нахор и Аран.</span> <span class="verse"><a name="27">27</a>Ето родословието на Тара: Тара роди Аврам, Нахор и Аран. А Аран роди Лот.</span> <span class="verse"><a name="28">28</a>И Аран умря преди баща си Тара в Ур Халдейски, в родната си земя.</span> <span class="verse"><a name="29">29</a>И Аврам и Нахор си взеха жени; името на жената на Аврам беше Сарая, а името на жената на Нахор беше Мелха, дъщеря на Аран, баща на Мелха, баща и на Есха.</span> <span class="verse"><a name="30">30</a>А Сарая беше безплодна, нямаше дете.</span> <span class="verse"><a name="31">31</a>И Тара взе сина си Аврам и внука си Лот, сина на Аран, и снаха си Сарая, жената на сина си Аврам, и излязоха заедно от Ур Халдейски, за да отидат в земята Ханаан; и дойдоха в Харан и се заселиха там.</span> <span class="verse"><a name="32">32</a>И дните на Тара станаха двеста и пет години, и Тара умря в Харан.</span> </p></div</div></div></body></html>