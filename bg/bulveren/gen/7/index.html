<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 7</strong></div><p><span class="verse"><a name="1">1</a>Тогава ГОСПОД каза на Ной: Влез ти и целия ти дом в ковчега, защото теб видях праведен пред Мен в това поколение.</span> <span class="verse"><a name="2">2</a>Вземи си по седем от всички чисти животни — мъжко и женското му; а от нечистите животни по две — мъжко и женското му;</span> <span class="verse"><a name="3">3</a>също и от небесните птици по седем — мъжко и женско; за да опазиш от тях потомство по лицето на цялата земя.</span> <span class="verse"><a name="4">4</a>Защото още седем дни, и Аз ще направя да вали дъжд по земята четиридесет дни и четиридесет нощи и ще изтребя от лицето на земята всичко, което съществува, което съм сътворил.</span> <span class="verse"><a name="5">5</a>И Ной направи според всичко, което му заповяда ГОСПОД.</span> <span class="verse"><a name="6">6</a>А Ной беше на шестстотин години, когато стана на земята потопът от водата.</span> <span class="verse"><a name="7">7</a>И поради водите на потопа Ной, синовете му, жена му и жените на синовете му с него влязоха в ковчега.</span> <span class="verse"><a name="8">8</a>От чистите животни и от нечистите животни, и от птиците, и от всичко, което се движи по земята,</span> <span class="verse"><a name="9">9</a>влязоха две по две в ковчега при Ной, мъжко и женско, както Бог заповяда на Ной.</span> <span class="verse"><a name="10">10</a>И след седем дни водите на потопа заляха земята.</span> <span class="verse"><a name="11">11</a>В шестстотната година от живота на Ной, във втория месец, на седемнадесетия ден от месеца, в този ден всичките извори на голямата бездна се разпукнаха и небесните прозорци се отвориха.</span> <span class="verse"><a name="12">12</a>И дъждът валя на земята четиридесет дни и четиридесет нощи.</span> <span class="verse"><a name="13">13</a>В същия този ден влязоха в ковчега Ной и синовете на Ной, Сим, Хам и Яфет, и жената на Ной, и с тях трите жени на синовете му —</span> <span class="verse"><a name="14">14</a>те и всичките животни според вида им, и всичкият добитък според вида му, и всички пълзящи животни, които пълзят по земята, според вида им, и всичките птици според вида им, всяка птица и всяко пернато.</span> <span class="verse"><a name="15">15</a>Две по две от всяка плът, която има в себе си жизнено дихание, влязоха в ковчега при Ной.</span> <span class="verse"><a name="16">16</a>И които влязоха, мъжко и женско от всяка плът, влязоха, както Бог му беше заповядал; и ГОСПОД затвори след него.</span> <span class="verse"><a name="17">17</a>Четиридесет дни трая потопът на земята. И водите придойдоха и подеха ковчега, и той се повдигна над земята.</span> <span class="verse"><a name="18">18</a>Водите се усилваха и прииждаха много на земята и ковчегът се носеше по повърхността на водите.</span> <span class="verse"><a name="19">19</a>Водите се усилваха твърде много на земята, така че се покриха всичките високи планини, намиращи се под цялото небе.</span> <span class="verse"><a name="20">20</a>Петнадесет лакътя над тях се издигнаха водите и планините се покриха.</span> <span class="verse"><a name="21">21</a>И всяка плът, която се движеше по земята, умря — птици, добитък, зверове, всички пълзящи животни, които пълзят по земята, и всеки човек.</span> <span class="verse"><a name="22">22</a>От всичко, което беше на сушата, всичко, което имаше в ноздрите си жизнено дихание, измря.</span> <span class="verse"><a name="23">23</a>Всичко, съществуващо, което беше по лицето на земята, се изтреби — от човек до добитък, до пълзящи животни и небесни птици — изтребиха се от земята. Останаха само Ной и онези, които бяха с него в ковчега.</span> <span class="verse"><a name="24">24</a>А водите се задържаха по земята сто и петдесет дни.</span> </p></div</div></div></body></html>