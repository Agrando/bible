<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 13</strong></div><p><span class="verse"><a name="1">1</a>И Аврам излезе от Египет, той и жена му, и всичко, което имаше, и Лот с него, и замина към южната страна.</span> <span class="verse"><a name="2">2</a>А Аврам беше много богат с добитък, сребро и злато.</span> <span class="verse"><a name="3">3</a>И от южната страна той минаваше постепенно чак до Ветил, до мястото, където по-напред беше шатрата му между Ветил и Гай,</span> <span class="verse"><a name="4">4</a>до мястото, където първоначално беше издигнал олтара. И там Аврам призова Името на ГОСПОДА.</span> <span class="verse"><a name="5">5</a>Също и Лот, който ходеше заедно с Аврам, имаше овце и говеда, и шатри.</span> <span class="verse"><a name="6">6</a>И земята не ги побираше да живеят заедно, тъй като имотът им беше много и не можеха да живеят заедно.</span> <span class="verse"><a name="7">7</a>И между говедарите на Аврам и говедарите на Лот се появи спречкване. По това време ханаанците и ферезейците населяваха тази земя.</span> <span class="verse"><a name="8">8</a>Тогава Аврам каза на Лот: Да няма, моля ти се, спречкване между мен и теб и между моите говедари и твоите говедари, защото ние сме братя!</span> <span class="verse"><a name="9">9</a>Не е ли пред теб цялата земя? Моля ти се, отдели се от мен! Ти ако отидеш наляво, аз ще отида надясно; или ти ако отидеш надясно, аз ще отида наляво.</span> <span class="verse"><a name="10">10</a>И Лот повдигна очи и видя цялата околност на Йордан, която, преди ГОСПОД да беше унищожил Содом и Гомора, цялата се напояваше добре, като ГОСПОДНАТА градина, като египетската земя, до Сигор.</span> <span class="verse"><a name="11">11</a>Затова Лот си избра цялата околност на Йордан. И Лот тръгна на изток и се разделиха един от друг.</span> <span class="verse"><a name="12">12</a>Аврам се засели в земята Ханаан, а Лот се засели между градовете на Йорданската околност и поставяше шатрите си докато стигна до Содом.</span> <span class="verse"><a name="13">13</a>А содомските мъже бяха твърде лоши и грешни пред ГОСПОДА.</span> <span class="verse"><a name="14">14</a>И ГОСПОД каза на Аврам, след като Лот се отдели от него: Повдигни сега очите си от мястото, където си, и погледни към север и юг, към изток и запад;</span> <span class="verse"><a name="15">15</a>защото цялата земя, която виждаш, ще дам на теб и на потомството ти до века.</span> <span class="verse"><a name="16">16</a>И ще направя потомството ти многочислено като земния прах; така че ако може някой да изброи земния прах, ще се изброи и твоето потомство.</span> <span class="verse"><a name="17">17</a>Стани и обходи земята надлъж и нашир, защото на теб ще я дам.</span> <span class="verse"><a name="18">18</a>Тогава Аврам вдигна шатрите си, дойде и се засели при Мамвриевите дъбове, които са в Хеврон; и там издигна олтар на ГОСПОДА.</span> </p></div</div></div></body></html>