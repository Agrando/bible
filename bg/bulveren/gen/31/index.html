<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 31</strong></div><p><span class="verse"><a name="1">1</a>А Яков чу думите на синовете на Лаван, които говореха: Яков отне целия имот на баща ни, и от бащиния ни имот придоби цялото това богатство!</span> <span class="verse"><a name="2">2</a>И ето, Яков видя, че лицето на Лаван не беше към него така както преди.</span> <span class="verse"><a name="3">3</a>А ГОСПОД каза на Яков: Върни се в земята на бащите си и в рода си, и Аз ще бъда с теб!</span> <span class="verse"><a name="4">4</a>Тогава Яков прати да повикат Рахил и Лия на полето при стадото му</span> <span class="verse"><a name="5">5</a>и им каза: Виждам, че лицето на баща ви не е към мен така както преди, но Бог на баща ми е бил с мен.</span> <span class="verse"><a name="6">6</a>Вие знаете, че с всичката си сила работих на баща ви,</span> <span class="verse"><a name="7">7</a>но баща ви ме излъга и десет пъти променя заплатата ми, обаче Бог не го остави да ми направи зло.</span> <span class="verse"><a name="8">8</a>Ако кажеше така: Петнистите ще ти бъдат заплатата. — тогава цялото стадо раждаше петнисти, а ако кажеше така: Шарените ще ти бъдат заплатата. — тогава цялото стадо раждаше шарени.</span> <span class="verse"><a name="9">9</a>Така Бог отне добитъка от баща ви и го даде на мен.</span> <span class="verse"><a name="10">10</a>И във времето, когато зачеваше стадото, повдигнах очи и видях насън, че ето, козлите, които се качваха на стадото, бяха шарени, петнисти и сиви.</span> <span class="verse"><a name="11">11</a>И Божият Ангел ми каза насън: Якове! И аз отговорих: Ето ме.</span> <span class="verse"><a name="12">12</a>И той каза: Повдигни сега очи и виж, че всичките козли, които се качват на стадото, са шарени, петнисти и сиви, защото видях всичко, което ти прави Лаван.</span> <span class="verse"><a name="13">13</a>Аз съм Бог на Ветил, където ти помаза с масло стълб и където Ми се обрече. Стани сега, излез от тази земя и се върни в земята на рода си!</span> <span class="verse"><a name="14">14</a>И Рахил и Лия в отговор му казаха: Имаме ли ние още дял или наследство в бащиния си дом?</span> <span class="verse"><a name="15">15</a>Не ни ли счете той като чужденки, защото ни продаде и даже изяде дадените за нас пари?</span> <span class="verse"><a name="16">16</a>Защото цялото богатство, което Бог отне от баща ни, е наше и на нашите деца. Затова направи сега, каквото Бог ти е казал.</span> <span class="verse"><a name="17">17</a>Тогава Яков стана и сложи децата и жените си на камилите.</span> <span class="verse"><a name="18">18</a>И подкара всичкия си добитък и целия си имот, който беше придобил, спечеления от него добитък, който беше събрал в Падан-Арам, за да отиде в ханаанската земя при баща си Исаак.</span> <span class="verse"><a name="19">19</a>А Лаван беше отишъл да стриже овцете си и Рахил открадна домашните идоли на баща си.</span> <span class="verse"><a name="20">20</a>И така, Яков побягна скришно от арамееца Лаван, без да му съобщи, че си отива.</span> <span class="verse"><a name="21">21</a>Побягна с целия си имот, стана и премина реката Ефрат, и се отправи към планината Галаад.</span> <span class="verse"><a name="22">22</a>А на третия ден съобщиха на Лаван, че Яков побягнал.</span> <span class="verse"><a name="23">23</a>И той взе със себе си братята си и го гони седем дни, и го стигна на планината Галаад.</span> <span class="verse"><a name="24">24</a>Но през нощта Бог дойде насън при арамееца Лаван и му каза: Внимавай да не кажеш на Яков ни зло, ни добро!</span> <span class="verse"><a name="25">25</a>И така, Лаван стигна Яков. Яков беше разпънал шатрата си на планината, и Лаван с братята си разпъна своята на планината Галаад.</span> <span class="verse"><a name="26">26</a>И Лаван каза на Яков: Какво направи ти? Защо побягна скришно и отведе дъщерите ми като запленени с меч?</span> <span class="verse"><a name="27">27</a>Защо се скри, за да бягаш, и ме измами, а не ми съобщи, за да те изпратя с веселие и с песни, с тъпани и с арфи,</span> <span class="verse"><a name="28">28</a>нито ме остави да целуна синовете и дъщерите си? Ти си постъпил безумно.</span> <span class="verse"><a name="29">29</a>Ръката ми е силна да ви стори зло, но Бог на баща ви ми говори през нощта и каза: Внимавай да не кажеш на Яков ни зло, ни добро.</span> <span class="verse"><a name="30">30</a>И сега вече си тръгнал, понеже много ти е домъчняло за бащиния ти дом; но защо си откраднал боговете ми?</span> <span class="verse"><a name="31">31</a>А Яков в отговор каза на Лаван: Уплаших се, защото си казах, да не би да ми отнемеш насила дъщерите си.</span> <span class="verse"><a name="32">32</a>У когото намериш боговете си, той да не остане жив. Пред братята ни прегледай какво твое има у мен и си го вземи. Защото Яков не знаеше, че Рахил ги беше откраднала.</span> <span class="verse"><a name="33">33</a>И така, Лаван влезе в шатрата на Яков, в шатрата на Лия и в шатрите на двете слугини, но не намери боговете. Тогава, като излезе от шатрата на Лия, влезе в шатрата на Рахил.</span> <span class="verse"><a name="34">34</a>А Рахил беше взела домашните идоли, беше ги сложила в седлото на камилата и седеше на тях. А Лаван претърси цялата шатра, но не ги намери.</span> <span class="verse"><a name="35">35</a>А тя каза на баща си: Да не се раздразни господарят ми, задето не мога да стана пред теб, понеже имам обикновеното на жените. И той претърси всичко, но не намери идолите.</span> <span class="verse"><a name="36">36</a>Тогава Яков се разсърди и се скара с Лаван. Яков проговори и каза на Лаван: Какво е престъплението ми? Какъв е грехът ми, че си се втурнал след мен толкова разпалено?</span> <span class="verse"><a name="37">37</a>Като претърси всичките ми вещи, какво намери от цялата си покъщнина? Сложи го тук пред моите братя и твоите братя, и нека отсъдят между двама ни.</span> <span class="verse"><a name="38">38</a>Двадесет години вече съм бил при теб — овцете ти и козите ти не помятаха, и овните на стадото ти не изядох.</span> <span class="verse"><a name="39">39</a>Разкъсано от звяр не ти донесох, аз понасях загубата. От мен ти изискваше откраднатото, било че се открадне денем, или нощем.</span> <span class="verse"><a name="40">40</a>Ето как беше с мен: денем пекът ме изнуряваше, а нощем — мразът, и сънят бягаше от очите ми.</span> <span class="verse"><a name="41">41</a>Двадесет години вече съм бил в дома ти; четиринадесет години ти работих за двете ти дъщери и шест години за стадото ти, и ти десет пъти промени заплатата ми.</span> <span class="verse"><a name="42">42</a>Ако не беше с мен Бог на бащите ми, Бог на Авраам, Страхът на Исаак, ти със сигурност би ме изпратил сега без нищо. Бог видя моята неволя и труда на ръцете ми и те изобличи нощес.</span> <span class="verse"><a name="43">43</a>А Лаван в отговор каза на Яков: Тези дъщери са мои дъщери и синовете са мои синове и стадата са мои стада. Всичко, което виждаш, е мое. Но какво да сторя днес на тези мои дъщери или на синовете им, които са народили?</span> <span class="verse"><a name="44">44</a>И сега ела, аз и ти да направим договор, който да бъде свидетелство между мен и теб.</span> <span class="verse"><a name="45">45</a>Тогава Яков взе камък и го изправи за стълб.</span> <span class="verse"><a name="46">46</a>И Яков каза на братята си: Натрупайте камъни. И те взеха камъни и направиха грамада и ядоха там край грамадата.</span> <span class="verse"><a name="47">47</a>Лаван я нарече Йегар Сахадута, а Яков я нарече Галаад,</span> <span class="verse"><a name="48">48</a>И Лаван каза: Тази грамада е свидетел днес между мен и теб. Поради това тя се нарече Галаад</span> <span class="verse"><a name="49">49</a>и Масфа, защото каза: ГОСПОД да бди между мен и теб, когато сме далеч един от друг.</span> <span class="verse"><a name="50">50</a>Ако се държиш зле с дъщерите ми или ако вземеш други жени освен дъщерите ми — няма никой човек с нас за свидетел; ето, Бог е свидетел между мен и теб.</span> <span class="verse"><a name="51">51</a>Лаван каза още на Яков: Гледай тази грамада и гледай стълба, който изправих между мен и теб —</span> <span class="verse"><a name="52">52</a>тази грамада да бъде свидетел, и стълбът да бъде свидетел, че аз няма да премина тази грамада към теб, нито ти ще преминеш тази грамада и този стълб към мен за зло.</span> <span class="verse"><a name="53">53</a>Бог на Авраам и Бог на Нахор, Бог на баща им, нека съди между нас. И Яков се закле в Страха на баща си Исаак.</span> <span class="verse"><a name="54">54</a>Тогава Яков принесе жертва на планината и повика братята си да ядат хляб. И ядоха хляб, и пренощуваха на планината.</span> <span class="verse"><a name="55">55</a>И на сутринта Лаван стана рано, целуна синовете си и дъщерите си и ги благослови. И Лаван тръгна и се върна в своето място.</span> </p></div</div></div></body></html>