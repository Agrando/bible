<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 17</strong></div><p><span class="verse"><a name="1">1</a>Когато Аврам беше на деветдесет и девет години, Господ се яви на Аврам и му каза: Аз съм Бог Всемогъщият. Ходи пред Мен и бъди непорочен!</span> <span class="verse"><a name="2">2</a>И ще поставя завета Си между Мен и теб и ще те умножа твърде много.</span> <span class="verse"><a name="3">3</a>Тогава Аврам падна на лицето си; и Бог му говори и каза:</span> <span class="verse"><a name="4">4</a>Ето, Моят завет е с теб и ти ще станеш отец на множество народи.</span> <span class="verse"><a name="5">5</a>Няма вече да се наричаш Аврам, а името ти ще бъде Авраам; защото те направих отец на множество народи.</span> <span class="verse"><a name="6">6</a>Ще те направя много плодовит и ще произведа народи от теб, и царе ще произлязат от теб.</span> <span class="verse"><a name="7">7</a>И ще утвърдя завета Си между Мен и теб и потомците ти след теб през всичките им поколения за вечен завет, че ще бъда Бог на теб и на потомството ти след теб.</span> <span class="verse"><a name="8">8</a>На теб и на потомството ти след теб ще дам земята, в която си чужденец, за вечно притежание, цялата ханаанска земя; и ще им бъда Бог.</span> <span class="verse"><a name="9">9</a>И Бог каза на Авраам: Пази завета ми, ти и потомците ти след теб, през всичките им поколения.</span> <span class="verse"><a name="10">10</a>Ето Моят завет, който трябва да пазите между Мен и вас и потомците ти след теб: всеки между вас от мъжки пол да се обрязва.</span> <span class="verse"><a name="11">11</a>Да обрязвате краекожието на плътта си; това ще бъде знак на завета между Мен и вас.</span> <span class="verse"><a name="12">12</a>Всяко мъжко дете между вас във всичките ви поколения да се обрязва, като стане на осем дни, както роденото у дома ти, така и онова, което не е от твоето потомство, купено с пари от някой чужденец.</span> <span class="verse"><a name="13">13</a>Непременно да се обрязва и роденият у дома ти, и купеният с парите ти. Моят завет в плътта ви ще бъде вечен завет.</span> <span class="verse"><a name="14">14</a>А необрязаният от мъжки пол, чието краекожие на плътта не е обрязано, тази душа да се изтреби измежду народа си, защото е нарушил завета Ми.</span> <span class="verse"><a name="15">15</a>И Бог каза на Авраам: Не наричай вече Сарая жена си Сарая; а Сара да бъде името й.</span> <span class="verse"><a name="16">16</a>Аз ще я благословя, и ще ти дам и син от нея. И ще я благословя, и тя ще стане майка на народи; царе на народи ще произлязат от нея.</span> <span class="verse"><a name="17">17</a>Тогава Авраам падна на лицето си и се засмя, и каза в сърцето си: На стогодишен човек ли ще се роди дете? И деветдесетгодишната Сара ли ще роди?</span> <span class="verse"><a name="18">18</a>И Авраам каза на Бога: Дано Исмаил да е жив пред Теб!</span> <span class="verse"><a name="19">19</a>Но Бог каза: Не, жена ти Сара ще ти роди син, и ще го наречеш Исаак. И ще поставя завета си с него за вечен завет, за потомството му след него.</span> <span class="verse"><a name="20">20</a>И за Исмаил те послушах. Ето, благослових го и ще го направя плодовит, и ще го преумножа; дванадесет князе ще се родят от него и ще го направя велик народ.</span> <span class="verse"><a name="21">21</a>Но завета Си ще утвърдя с Исаак, когото Сара ще ти роди догодина по това време.</span> <span class="verse"><a name="22">22</a>А като престана да говори с Авраам, Бог възлезе от него.</span> <span class="verse"><a name="23">23</a>В същия този ден Авраам взе сина си Исмаил, всичките родени в дома му и всичките купени с парите му, всеки от мъжки пол между хората на Авраамовия дом, и обряза краекожието на плътта им, както Бог му каза.</span> <span class="verse"><a name="24">24</a>Авраам беше на деветдесет и девет години, когато беше обрязано краекожието на плътта му.</span> <span class="verse"><a name="25">25</a>А синът му Исмаил беше на тринадесет години, когато беше обрязано краекожието на плътта му.</span> <span class="verse"><a name="26">26</a>В същия този ден се обрязаха Авраам и синът му Исмаил.</span> <span class="verse"><a name="27">27</a>И всичките мъже от дома му — както родените в дома, така и купените от чужденци с пари, се обрязаха заедно с него.</span> </p></div</div></div></body></html>