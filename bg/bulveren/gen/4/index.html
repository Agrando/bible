<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 4</strong></div><p><span class="verse"><a name="1">1</a>И Адам позна жена си Ева, и тя забременя и роди Каин. И каза: С помощта на ГОСПОДА придобих мъж.</span> <span class="verse"><a name="2">2</a>Роди още и брат му Авел. Авел стана овчар, а Каин стана земеделец.</span> <span class="verse"><a name="3">3</a>И след време Каин принесе жертва на ГОСПОДА от земните плодове.</span> <span class="verse"><a name="4">4</a>И Авел също принесе от първородните на стадото си и от тлъстината му. И ГОСПОД погледна благосклонно на Авел и на жертвата му,</span> <span class="verse"><a name="5">5</a>а на Каин и на жертвата му не погледна благосклонно. И Каин се разсърди твърде много и лицето му се помрачи.</span> <span class="verse"><a name="6">6</a>И ГОСПОД каза на Каин: Защо си се разсърдил и защо е помрачено лицето ти?</span> <span class="verse"><a name="7">7</a>Ако правиш добро, не е ли прието? Но ако не правиш добро, грехът лежи на вратата и към теб ще бъде неговото желание, но ти владей над него.</span> <span class="verse"><a name="8">8</a>А Каин каза това на брат си Авел. И когато бяха на полето, Каин нападна брат си Авел и го уби.</span> <span class="verse"><a name="9">9</a>И ГОСПОД каза на Каин: Къде е брат ти Авел? А той каза: Не зная. Пазач ли съм аз на брат си?</span> <span class="verse"><a name="10">10</a>И Бог каза: Какво си направил? Гласът на кръвта на брат ти вика към Мен от земята.</span> <span class="verse"><a name="11">11</a>И сега, проклет да си от земята, която отвори устата си да приеме кръвта на брат ти от твоята ръка!</span> <span class="verse"><a name="12">12</a>Когато работиш земята, тя няма вече да ти дава силата си; бежанец и скитник ще бъдеш на земята.</span> <span class="verse"><a name="13">13</a>А Каин каза на ГОСПОДА: Наказанието ми е твърде тежко, за да мога да го понеса.</span> <span class="verse"><a name="14">14</a>Ето, гониш ме днес от лицето на земята, и ще се скрия от лицето Ти и ще бъда бежанец и скитник на земята; и всеки, който ме намери, ще ме убие.</span> <span class="verse"><a name="15">15</a>А ГОСПОД му каза: Затова, който убие Каин, на него ще се отмъсти седмократно. И ГОСПОД сложи белег на Каин, за да не го убие никой, който го намери.</span> <span class="verse"><a name="16">16</a>Тогава Каин излезе от присъствието на ГОСПОДА и се засели в земята Нод, на изток от Едем.</span> <span class="verse"><a name="17">17</a>И Каин позна жена си и тя забременя и роди Енох. И Каин съгради град и наименува града Енох, по името на сина си.</span> <span class="verse"><a name="18">18</a>А на Енох се роди Ирад, и Ирад роди Мехуяил, и Мехуяил роди Метусаил, и Метусаил роди Ламех.</span> <span class="verse"><a name="19">19</a>А Ламех си взе две жени; името на едната беше Ада, а името на другата — Села.</span> <span class="verse"><a name="20">20</a>Ада роди Явал; той стана родоначалник на скотовъдци, които живеят в шатри.</span> <span class="verse"><a name="21">21</a>А името на брат му беше Ювал; той стана родоначалник на всички, които свирят с арфа и флейта.</span> <span class="verse"><a name="22">22</a>И Села също роди Тувал-Каин, ковач на всякакво изделие от мед и желязо; а сестра на Тувал-Каин беше Наама.</span> <span class="verse"><a name="23">23</a>И Ламех каза на жените си: Ада и Села, чуйте гласа ми! Жени Ламехови, слушайте думите ми, понеже мъж убих за раната си, и юноша — за нараняването си.</span> <span class="verse"><a name="24">24</a>Ако за Каин се отмъсти седмократно, за Ламех ще се отмъсти седемдесет и седмократно.</span> <span class="verse"><a name="25">25</a>И Адам пак позна жена си и тя роди син, когото наименува Сит, защото, тя казваше: Бог ми определи друго семе вместо Авел, понеже Каин го уби.</span> <span class="verse"><a name="26">26</a>Също и на Сит се роди син, когото наименува Енос. Тогава започнаха да призовават Името на ГОСПОДА.</span> </p></div</div></div></body></html>