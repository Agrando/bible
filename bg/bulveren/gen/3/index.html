<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/gen/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/gen">Genesis</a> &gt <strong>Chapter 3</strong></div><p><span class="verse"><a name="1">1</a>А змията беше най-хитра от всички полски животни, които ГОСПОД Бог беше създал. И тя каза на жената: Истина ли каза Бог да не ядете от никое дърво в градината?</span> <span class="verse"><a name="2">2</a>Жената каза на змията: От плода на дърветата в градината можем да ядем,</span> <span class="verse"><a name="3">3</a>но от плода на дървото, което е сред градината, Бог каза: Да не ядете от него и да не се докоснете до него, за да не умрете.</span> <span class="verse"><a name="4">4</a>А змията каза на жената: Никак няма да умрете!</span> <span class="verse"><a name="5">5</a>Но Бог знае, че в деня, когато ядете от него, ще ви се отворят очите и ще бъдете като Бога — да познавате доброто и злото.</span> <span class="verse"><a name="6">6</a>И жената видя, че дървото беше добро за храна и че беше приятно за очите, дърво желателно, за да дава знание, и взе от плода му и яде, даде и на мъжа си да яде с нея, и той също яде.</span> <span class="verse"><a name="7">7</a>Тогава се отвориха очите и на двамата и те познаха, че бяха голи; и съшиха смокинови листа и си направиха препаски.</span> <span class="verse"><a name="8">8</a>И при вятъра на деня чуха гласа на ГОСПОДА Бога, като ходеше из градината; и човекът и жена му се скриха от лицето на ГОСПОДА Бога между дърветата на градината.</span> <span class="verse"><a name="9">9</a>И ГОСПОД Бог повика човека и му каза: Къде си?</span> <span class="verse"><a name="10">10</a>А той каза: Чух гласа Ти в градината и се уплаших, защото съм гол, и се скрих.</span> <span class="verse"><a name="11">11</a>А Бог му каза: Кой ти каза, че си гол? Да не би да си ял от дървото, от което ти заповядах да не ядеш?</span> <span class="verse"><a name="12">12</a>И човекът каза: Жената, която Ти си ми дал с мен, тя ми даде от дървото и ядох.</span> <span class="verse"><a name="13">13</a>И ГОСПОД Бог каза на жената: Какво е това, което си сторила? А жената каза: Змията ме подмами и ядох.</span> <span class="verse"><a name="14">14</a>И ГОСПОД Бог каза на змията: Понеже си сторила това, проклета да си измежду всеки вид добитък и измежду всички полски животни! По корема си ще се влечеш и пръст ще ядеш през всичките дни на живота си!</span> <span class="verse"><a name="15">15</a>Ще поставя и вражда между теб и жената, и между твоето семе и нейното семе; то ще ти смаже главата, а ти ще му смажеш петата.</span> <span class="verse"><a name="16">16</a>На жената каза: Ще преумножа скръбта ти в бременността, с болки ще раждаш деца; и към мъжа ти ще бъде желанието ти, и той ще те владее!</span> <span class="verse"><a name="17">17</a>А на човека каза: Понеже си послушал гласа на жена си и си ял от дървото, за което ти заповядах, като казах: Да не ядеш от него! — проклета да бъде земята поради теб; със скръб ще се прехранваш от нея през всичките дни на живота си;</span> <span class="verse"><a name="18">18</a>тръни и бодили ще ти ражда, и ще ядеш полската трева.</span> <span class="verse"><a name="19">19</a>С пот на лицето си ще ядеш хляб, докато се върнеш в земята, защото от нея си взет; понеже си пръст, и в пръстта ще се върнеш.</span> <span class="verse"><a name="20">20</a>И човекът наименува жена си Ева, защото тя беше майка на всички живи.</span> <span class="verse"><a name="21">21</a>И ГОСПОД Бог направи кожени дрехи на Адам и на жена му и ги облече.</span> <span class="verse"><a name="22">22</a>И ГОСПОД Бог каза: Ето, човекът стана като един от Нас, да познава доброто и злото. И сега, да не простре ръката си да вземе и от дървото на живота, да яде и да живее вечно!</span> <span class="verse"><a name="23">23</a>Затова ГОСПОД Бог го изгони от Едемската градина да обработва земята, от която беше взет.</span> <span class="verse"><a name="24">24</a>И изгони човека; и постави на изток от Едемската градина херувимите и пламенния меч, който се въртеше, за да пазят пътя към дървото на живота.</span> </p></div</div></div></body></html>