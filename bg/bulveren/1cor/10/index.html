<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1cor">1 Corinthians</a> &gt <strong>Chapter 10</strong></div><p><span class="verse"><a name="1">1</a>Не искам, братя, да не знаете, че нашите бащи са били всички под облака и всички са минали през морето,</span> <span class="verse"><a name="2">2</a>и всички в Мойсей са се кръстили в облака и в морето,</span> <span class="verse"><a name="3">3</a>и всички са яли една и съща духовна храна,</span> <span class="verse"><a name="4">4</a>и всички са пили от едно и също духовно питие, защото пиеха от духовната Канара, която ги придружаваше — и тази Канара беше Христос.</span> <span class="verse"><a name="5">5</a>Но въпреки това в повечето от тях Бог не благоволи, защото ги измори в пустинята.</span> <span class="verse"><a name="6">6</a>Но тези неща бяха пример за нас, за да не жадуваме за злото, както те жадуваха.</span> <span class="verse"><a name="7">7</a>И не бъдете идолопоклонници, като някои от тях, според писаното: "Народът седна да яде и да пие, и стана да играе."</span> <span class="verse"><a name="8">8</a>Нито да блудстваме, както блудстваха някои от тях и паднаха в един ден двадесет и три хиляди души.</span> <span class="verse"><a name="9">9</a>Нито да изпитваме Христос, както някои от тях Го изпитаха и погинаха от змиите.</span> <span class="verse"><a name="10">10</a>И не роптайте, както роптаеха някои от тях и погинаха от изтребителя.</span> <span class="verse"><a name="11">11</a>А всичко това им се случи за пример и беше записано за поука на нас, върху които са дошли последните времена.</span> <span class="verse"><a name="12">12</a>Затова, който мисли, че стои, нека внимава да не падне.</span> <span class="verse"><a name="13">13</a>Никакво изкушение не ви е постигнало, освен това, което е човешко; но Бог е верен, който няма да допусне да бъдете изкушени повече, отколкото ви е силата, но заедно с изкушението ще даде и изходен път, така че да можете да го издържите.</span> <span class="verse"><a name="14">14</a>Затова, възлюбени мои, бягайте от идолослужението.</span> <span class="verse"><a name="15">15</a>Говоря като на разумни — вие сами съдете за това, което казвам.</span> <span class="verse"><a name="16">16</a>Чашата на благословението, която ние благославяме, не е ли участие в Христовата кръв? Хлябът, който разчупваме, не е ли участие в Христовото тяло?</span> <span class="verse"><a name="17">17</a>Защото ние, многото, сме един хляб, едно тяло, понеже всички в този един хляб участваме.</span> <span class="verse"><a name="18">18</a>Вижте Израил по плът: тези, които ядат жертвите, нямат ли участие в олтара? Тогава какво?</span> <span class="verse"><a name="19">19</a>Казвам ли аз, че идолът е нещо или че идоложертвеното е нещо?</span> <span class="verse"><a name="20">20</a>Не, но онова, което жертват езичниците, го жертват на демоните, а не на Бога, но аз не желая вие да имате общение с демоните.</span> <span class="verse"><a name="21">21</a>Не можете да пиете Господната чаша и чашата на демоните, не можете да участвате в Господната трапеза и в трапезата на демоните.</span> <span class="verse"><a name="22">22</a>Или искаме да подбудим Господа към ревност? Ние по-силни ли сме от Него?</span> <span class="verse"><a name="23">23</a>Всичко е позволено, но не всичко е полезно; всичко е позволено, но не всичко е изграждащо.</span> <span class="verse"><a name="24">24</a>Никой да не търси своята си полза, а всеки — ползата на другия.</span> <span class="verse"><a name="25">25</a>Яжте всичко, което се продава в месарницата, без да го изпитвате заради съвестта си;</span> <span class="verse"><a name="26">26</a>защото "Господна е земята и всичко, каквото има в нея."</span> <span class="verse"><a name="27">27</a>Ако ви покани някой от невярващите и вие желаете да отидете, яжте каквото и да сложат пред вас, без да го изпитвате заради съвестта си.</span> <span class="verse"><a name="28">28</a>Но ако някой ви каже: Това е било принесено в жертва на идоли; не яжте заради този, който ви го е известил, и заради съвестта.</span> <span class="verse"><a name="29">29</a>Имам предвид не твоята съвест, а на другия; понеже, защо да се съди моята свобода от друга съвест?</span> <span class="verse"><a name="30">30</a>Ако аз участвам в яденето с благодарение, защо да ме злословят за онова, за което благодаря?</span> <span class="verse"><a name="31">31</a>И така, ядете ли, пиете ли, или вършите нещо друго, всичко вършете за Божията слава.</span> <span class="verse"><a name="32">32</a>Не ставайте спънка нито за юдеи, нито за гърци, нито за Божията църква,</span> <span class="verse"><a name="33">33</a>както и аз се стремя да угодя на всички във всичко, като търся не своята собствена полза, а ползата на мнозина, за да се спасят.</span> </p></div</div></div></body></html>