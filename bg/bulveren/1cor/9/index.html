<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Не съм ли свободен? Не съм ли апостол? Не видях ли Иисус, нашия Господ? Не сте ли вие моето дело в Господа?</span> <span class="verse"><a name="2">2</a>Ако на други не съм апостол, то поне на вас съм; защото вие сте печатът на моето апостолство в Господа.</span> <span class="verse"><a name="3">3</a>Моята защита пред тези, които ме изпитват, е тази:</span> <span class="verse"><a name="4">4</a>Нямаме ли и ние право да ядем и да пием?</span> <span class="verse"><a name="5">5</a>Нямаме ли и ние право да водим жена от сестрите като другите апостоли и братята на Господа, и Кифа?</span> <span class="verse"><a name="6">6</a>Или само аз и Варнава нямаме право да не работим?</span> <span class="verse"><a name="7">7</a>Кой войник служи някога на свои разноски? Кой насажда лозе и не яде от плода му? Или кой пасе стадо и не яде от млякото на стадото?</span> <span class="verse"><a name="8">8</a>По човешки ли говоря това? Или законът не казва ли същото?</span> <span class="verse"><a name="9">9</a>Защото в Мойсеевия закон е писано: "Да не обвързваш устата на вола, когато вършее." За воловете ли тук се грижи Бог,</span> <span class="verse"><a name="10">10</a>или го казва несъмнено заради нас? Да, това е писано заради нас; защото, който оре, трябва да оре с надежда и който вършее, трябва да вършее с надежда, че ще участва в плода.</span> <span class="verse"><a name="11">11</a>Ако ние сме посели у вас духовното, голямо нещо ли е, ако пожънем от вас земното?</span> <span class="verse"><a name="12">12</a>Ако други участват в това право над вас, не участваме ли ние повече? Ние обаче не използвахме това право, а търпим всичко, за да не станем причина за спънка пред благовестието на Христос.</span> <span class="verse"><a name="13">13</a>Не знаете ли, че тези, които свещенодействат, се хранят от храма и че тези, които служат на олтара, имат дял от олтара?</span> <span class="verse"><a name="14">14</a>Също и Господ е наредил така, че проповедниците на благовестието да живеят от благовестието.</span> <span class="verse"><a name="15">15</a>Но аз не съм използувал нито една от тези наредби, нито пиша това, за да се направи така и за мен, защото за мен е по-добре да умра, отколкото някой да ощети похвалата ми.</span> <span class="verse"><a name="16">16</a>Защото, ако проповядвам благовестието, няма с какво да се похваля, понеже това ми се налага от необходимост и горко ми, ако не благовествам.</span> <span class="verse"><a name="17">17</a>Защото, ако върша това доброволно, имам награда, но ако го върша от принуждение, то само изпълнявам повереното ми настойничество.</span> <span class="verse"><a name="18">18</a>Тогава каква е моята награда? Тази — като благовествам, да мога да направя евангелието безплатно, така че да не използувам напълно своето право в благовестието.</span> <span class="verse"><a name="19">19</a>Защото, въпреки че съм свободен от всички хора, аз сам станах роб на всички, за да спечеля още повече хора.</span> <span class="verse"><a name="20">20</a>За юдеите станах като юдеин, за да спечеля юдеи; за тези, които са под закон, станах като под закон — въпреки че сам аз не съм под закон — за да спечеля онези, които са под закон;</span> <span class="verse"><a name="21">21</a>на тези, които нямат закон, станах, като че нямам закон — въпреки че не съм без закон пред Бога, а съм под закона на Христос — за да спечеля онези, които нямат закон;</span> <span class="verse"><a name="22">22</a>за слабите станах слаб, за да спечеля слабите. За всички станах всичко, така че по всякакъв начин да спася неколцина.</span> <span class="verse"><a name="23">23</a>И това правя заради благовестието — за да участвам и аз в него.</span> <span class="verse"><a name="24">24</a>Не знаете ли, че тези, които тичат на игрището, всички тичат, а само един получава наградата? Тичайте така, че да я получите.</span> <span class="verse"><a name="25">25</a>А всеки, който се състезава, се въздържа във всичко. Те вършат това, за да получат тленен венец, а ние — нетленен.</span> <span class="verse"><a name="26">26</a>Затова, аз така тичам — не като към нещо неизвестно; така удрям — не като че бия въздуха;</span> <span class="verse"><a name="27">27</a>а уморявам тялото си и го поробвам, да не би проповядвайки на другите, аз самият да стана неодобрен.</span> </p></div</div></div></body></html>