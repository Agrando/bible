<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1cor">1 Corinthians</a> &gt <strong>Chapter 5</strong></div><p><span class="verse"><a name="1">1</a>Отвсякъде се чува, че между вас има блудство, и то такова блудство, каквото и между езичниците не се споменава, а именно, че един от вас има бащината си жена.</span> <span class="verse"><a name="2">2</a>И вие сте се възгордели, вместо да скърбите, така че този, който е извършил това дело, да бъде отлъчен от вас.</span> <span class="verse"><a name="3">3</a>Защото аз, макар и да не съм телесно при вас, но с духа си съм, и осъдих вече в Името на нашия Господ Иисус Христос този, който е извършил това, като че съм там —</span> <span class="verse"><a name="4">4</a>като сте събрани вие и моят дух със силата на нашия Господ Иисус —</span> <span class="verse"><a name="5">5</a>да се предаде такъв човек на Сатана за погубване на плътта му, за да се спаси духът му в Деня на Господ Иисус.</span> <span class="verse"><a name="6">6</a>Вашата хвалба не е добра. Не знаете ли, че малко квас заквасва цялото тесто?</span> <span class="verse"><a name="7">7</a>Затова изметете стария квас, за да бъдете ново тесто, тъй като вие сте безквасни. Защото и нашата Пасха, Христос, беше заклан (за нас).</span> <span class="verse"><a name="8">8</a>Затова нека празнуваме не със стар квас, нито с квас от злоба и злина, а с безквасни хлябове от искреност и истина.</span> <span class="verse"><a name="9">9</a>В писмото си ви писах да нямате общение с блудници,</span> <span class="verse"><a name="10">10</a>и не изобщо с блудниците на този свят или сребролюбците, или грабителите, или идолопоклонниците, тъй като тогава би трябвало да излезете от света.</span> <span class="verse"><a name="11">11</a>Но сега ви писах да нямате общение с такъв, който се нарича брат, и е блудник или сребролюбец, или идолопоклонник, или грабител, или пияница, или хулител; с такъв даже да не ядете заедно.</span> <span class="verse"><a name="12">12</a>Защото каква работа имам да съдя и външните? Вие не съдите ли вътрешните?</span> <span class="verse"><a name="13">13</a>Външните съди Бог. Отлъчете нечестивия от самите вас.</span> </p></div</div></div></body></html>