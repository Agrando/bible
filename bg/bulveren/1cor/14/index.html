<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1cor/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1cor">1 Corinthians</a> &gt <strong>Chapter 14</strong></div><p><span class="verse"><a name="1">1</a>Стремете се към любовта; и копнейте и за духовните дарби, а особено за дарбата да пророкувате.</span> <span class="verse"><a name="2">2</a>Защото, който говори на език, той не говори на хора, а на Бога, защото никой не го разбира; но в духа говори тайни.</span> <span class="verse"><a name="3">3</a>А който пророкува, той говори на хората за изграждане и увещание, и утеха.</span> <span class="verse"><a name="4">4</a>Който говори на език, изгражда себе си; а който пророкува, изгражда църквата.</span> <span class="verse"><a name="5">5</a>Желал бих всички вие да говорите на езици, а още повече да пророкувате; а който пророкува, е по-горен от този, който говори на езици, освен ако тълкува, за да се изгражда църквата.</span> <span class="verse"><a name="6">6</a>Но сега, братя, ако дойда при вас и говоря на езици, какво ще ви ползувам, освен ако не ви съобщя или откровение, или знание, или пророчество, или поучение?</span> <span class="verse"><a name="7">7</a>Дори бездушните неща като свирка или гъдулка, когато издават звук, ако не се различават тоновете им, как ще се познае какво свирят със свирката или с гъдулката?</span> <span class="verse"><a name="8">8</a>Защото и ако тръбата издадеше неопределен звук, кой би се приготвил за бой?</span> <span class="verse"><a name="9">9</a>Също така и вие, ако не изговаряте с езика разбираеми думи, как ще се познае какво говорите? Защото ще говорите на вятъра.</span> <span class="verse"><a name="10">10</a>Има например толкова вида езици на света; и нито един от тях не е без значение.</span> <span class="verse"><a name="11">11</a>И така, ако аз не разбера значението на езика, ще бъда другоезичен за този, който говори, и този, който говори, ще бъде другоезичен за мен.</span> <span class="verse"><a name="12">12</a>Така и вие, понеже копнеете за духовните дарби, старайте се да се преумножат те у вас за изграждане на църквата.</span> <span class="verse"><a name="13">13</a>Затова, който говори на език, нека се моли за дарбата и да тълкува.</span> <span class="verse"><a name="14">14</a>Защото, ако се моля на език, духът ми се моли, но умът ми не дава плод.</span> <span class="verse"><a name="15">15</a>Тогава какво? Ще се моля с духа си, но ще се моля и с ума си; ще пея с духа си, но ще пея и с ума си.</span> <span class="verse"><a name="16">16</a>Иначе, ако славиш с духа си, как ще каже: Амин! на твоето благодарение онзи, който е в положението на неучения, като не знае какво говориш?</span> <span class="verse"><a name="17">17</a>Защото ти наистина благодариш добре, но другият не се изгражда.</span> <span class="verse"><a name="18">18</a>Благодаря на моя Бог, че аз говоря езици повече от всички вас;</span> <span class="verse"><a name="19">19</a>но в църквата предпочитам да изговоря пет думи с ума си, за да наставя и други, а не десет хиляди думи на език.</span> <span class="verse"><a name="20">20</a>Братя, не бъдете деца по ум, но бъдете невръстни в злобата, а по ум бъдете пълнолетни.</span> <span class="verse"><a name="21">21</a>В закона е писано: "Чрез другоезични хора и чрез устните на чужденци ще говоря на този народ, но и така няма да Ме послушат", казва Господ.</span> <span class="verse"><a name="22">22</a>И така, езиците не са белег за вярващите, а за невярващите. А пророчеството не е за невярващите, а за вярващите.</span> <span class="verse"><a name="23">23</a>И така, ако се събере цялата църква и всички говорят на езици, и влязат хора неучени или невярващи, няма ли да кажат, че вие сте полудели?</span> <span class="verse"><a name="24">24</a>Но ако всички пророкуват и влезе някой невярващ или неучен, той се обвинява от всички и се осъжда от всички,</span> <span class="verse"><a name="25">25</a>тайните на сърцето му се откриват; и така, той ще падне на лицето си, ще се поклони пред Бога и ще изповяда, че Бог наистина е между вас.</span> <span class="verse"><a name="26">26</a>Тогава, братя, какво става? Когато се събирате, всеки от вас има псалм, има поучение, има откровение, има език, има тълкуване. Всичко да става за изграждане.</span> <span class="verse"><a name="27">27</a>Ако някой говори на език, нека говорят по двама или най-много по трима, и то по ред, а един да тълкува.</span> <span class="verse"><a name="28">28</a>Но ако няма тълкувател, такъв нека да мълчи в църквата и нека говори на себе си и на Бога.</span> <span class="verse"><a name="29">29</a>От пророците нека говорят само двама или трима, а другите да преценяват.</span> <span class="verse"><a name="30">30</a>Но ако дойде откровение на някой друг от седящите, първият нека да замълчи.</span> <span class="verse"><a name="31">31</a>Защото можете да пророкувате всички един след друг, за да се поучават всички и всички да се насърчават.</span> <span class="verse"><a name="32">32</a>И духовете на пророците се покоряват на пророците.</span> <span class="verse"><a name="33">33</a>Защото Бог не е Бог на безредие, а на мир. Както е по всичките църкви на светиите,</span> <span class="verse"><a name="34">34</a>жените нека да мълчат в църквите, защото не им е позволено да говорят; а да се подчиняват, както казва и законът.</span> <span class="verse"><a name="35">35</a>Но ако искат да научат нещо, нека питат мъжете си у дома, защото е срамно за жена да говори в църква.</span> <span class="verse"><a name="36">36</a>Или Божието слово излезе от вас? Или стигна само до вас?</span> <span class="verse"><a name="37">37</a>Ако някой мисли, че е пророк или духовен, нека узнае, че това, което ви пиша, е заповед от Господа.</span> <span class="verse"><a name="38">38</a>Но ако някой не иска да узнае, нека остане в незнание.</span> <span class="verse"><a name="39">39</a>Затова, братя мои, копнейте да пророкувате и не забранявайте да се говори на езици.</span> <span class="verse"><a name="40">40</a>И нека всичко да става с приличие и ред.</span> </p></div</div></div></body></html>