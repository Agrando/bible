<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1cor">1 Corinthians</a> &gt <strong>Chapter 4</strong></div><p><span class="verse"><a name="1">1</a>Така всеки човек да ни счита за Христови служители и управители на Божиите тайни.</span> <span class="verse"><a name="2">2</a>А това, което тук се изисква от управителите, е всеки да се намери верен.</span> <span class="verse"><a name="3">3</a>А за мен е най-малко нещо да бъда съден от вас или от човешки съд; аз дори не съдя сам себе си.</span> <span class="verse"><a name="4">4</a>Защото, въпреки че не се съзнавам виновен в нищо, пак с това не съм оправдан; защото Господ е Този, който ще ме съди.</span> <span class="verse"><a name="5">5</a>Затова не съдете нищо преждевременно, докато не дойде Господ, който ще извади на светло скритото в тъмнината и ще изяви намеренията на сърцата. И тогава всеки ще получи своята похвала от Бога.</span> <span class="verse"><a name="6">6</a>И това, братя, преносно приспособих към себе си и Аполос заради вас, за да се научите чрез нас да не мъдрувате повече от написаното и да не се гордее някой от вас с един против друг.</span> <span class="verse"><a name="7">7</a>Защото, кой те прави да се отличаваш от другиго? И какво имаш, което да не си получил? Но ако си го получил, защо се хвалиш, като че не си го получил?</span> <span class="verse"><a name="8">8</a>Сити сте вече! Обогатихте се вече! Възцарихте се без нас! О, да бяхте се възцарили (наистина), че и ние да царуваме с вас!</span> <span class="verse"><a name="9">9</a>Защото аз мисля, че Бог изложи нас, апостолите, като най-последни, като осъдени на смърт; защото станахме за показ на света — както на ангелите, така и на хората:</span> <span class="verse"><a name="10">10</a>ние сме безумни заради Христос, а вие сте разумни в Христос; ние — слаби, а вие — силни; вие — почитани, а ние — опозорени.</span> <span class="verse"><a name="11">11</a>Ние и досега гладуваме и жадуваме, и сме голи, и сме бити, и се скитаме бездомни,</span> <span class="verse"><a name="12">12</a>трудим се, работейки с ръцете си. Като ни хулят — благославяме, като ни гонят — търпим,</span> <span class="verse"><a name="13">13</a>като ни злословят — умоляваме. Досега станахме като смет на света, измет на всичко.</span> <span class="verse"><a name="14">14</a>Не пиша това, за да ви засрамя, а за да ви увещая, като възлюбени мои деца.</span> <span class="verse"><a name="15">15</a>Защото, дори и да имате десетки хиляди възпитатели в Христос, пак нямате много бащи; понеже аз ви родих в Христос Иисус чрез благовестието.</span> <span class="verse"><a name="16">16</a>Затова ви моля настойчиво: бъдете мои подражатели!</span> <span class="verse"><a name="17">17</a>Поради тази причина ви изпратих Тимотей, който е мое възлюбено и вярно дете в Господа; той ще ви напомни моите пътища в Христос, които аз поучавам навсякъде във всяка църква.</span> <span class="verse"><a name="18">18</a>Но някои се възгордяха, като че ли нямаше да дойда при вас.</span> <span class="verse"><a name="19">19</a>Но ако Господ желае, аз скоро ще дойда при вас и ще изпитам не думите, а силата на онези, които са се възгордели.</span> <span class="verse"><a name="20">20</a>Защото Божието царство не се състои в думи, а в сила.</span> <span class="verse"><a name="21">21</a>Какво искате? Да дойда при вас с тояга ли, или с любов и кротък дух?</span> </p></div</div></div></body></html>