<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1cor">1 Corinthians</a> &gt <strong>Chapter 8</strong></div><p><span class="verse"><a name="1">1</a>А относно идоложертвеното: Знаем, че ние всички имаме знание! Знанието възгордява, а любовта изгражда.</span> <span class="verse"><a name="2">2</a>А ако някой мисли, че знае нещо, той още не е познал нищо така, както трябва да познава.</span> <span class="verse"><a name="3">3</a>Но ако някой люби Бога, той е познат от Него.</span> <span class="verse"><a name="4">4</a>И така, относно яденето на идоложертвено: знаем, че идолът е нищо в света и че няма друг Бог, освен Един.</span> <span class="verse"><a name="5">5</a>Защото, дори и да има така наречени богове — било на небето, или на земята, както има много богове и много господари —</span> <span class="verse"><a name="6">6</a>за нас има само един Бог — Отец, от когото е всичко, и ние за Него; и един Господ — Иисус Христос, чрез когото е всичко, и ние чрез Него.</span> <span class="verse"><a name="7">7</a>Но това знание го няма във всички, а някои, като досега бяха свикнали с идолите, ядат месо като идоложертвено и съвестта им, като е слаба, се осквернява.</span> <span class="verse"><a name="8">8</a>Но това, което ядем, не ни прави угодни на Бога; защото нито като не ядем, губим нещо, нито като ядем, печелим нещо.</span> <span class="verse"><a name="9">9</a>Но внимавайте да не би по някакъв начин тази ваша свобода да стане спънка на слабите.</span> <span class="verse"><a name="10">10</a>Защото, ако види някой, че ти, който имаш знание, седиш и ядеш в някой храм на идол, няма ли съвестта на този, който е слаб, да се насърчи, така че и той да яде идоложертвено?</span> <span class="verse"><a name="11">11</a>И заради твоето знание ще загине слабият, братът, за когото е умрял Христос.</span> <span class="verse"><a name="12">12</a>А когато съгрешавате така против братята и наранявате слабата им съвест, вие съгрешавате против Христос.</span> <span class="verse"><a name="13">13</a>Затова, ако храната, която ям, е спънка на брат ми, аз няма да ям месо до века, за да не препъна брат си.</span> </p></div</div></div></body></html>