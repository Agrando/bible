<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1cor">1 Corinthians</a> &gt <strong>Chapter 2</strong></div><p><span class="verse"><a name="1">1</a>И аз, братя, когато дойдох при вас, не дойдох с превъзходство в слово или мъдрост да ви известя Божията тайна.</span> <span class="verse"><a name="2">2</a>Защото бях решил да не зная между вас нищо друго, освен Иисус Христос, и то разпънат.</span> <span class="verse"><a name="3">3</a>Аз бях слаб между вас, страхувах се и много треперех.</span> <span class="verse"><a name="4">4</a>И говоренето ми, и проповядването ми не ставаха с убедителните думи на мъдростта, а с доказателство от Духа и от сила,</span> <span class="verse"><a name="5">5</a>за да бъде вярата ви основана не на човешка мъдрост, а на Божията сила.</span> <span class="verse"><a name="6">6</a>Обаче ние говорим мъдрост между съвършените, но не мъдростта на този свят, нито на владетелите на този свят, които преминават;</span> <span class="verse"><a name="7">7</a>а говорим в тайна Божията премъдрост, която е била скрита, която е била предопределена от Бога преди вековете за наша слава,</span> <span class="verse"><a name="8">8</a>която нито един от владетелите на този свят не е познал; защото, ако я бяха познали, нямаше да разпънат Господа на славата.</span> <span class="verse"><a name="9">9</a>А както е писано: "Каквото око не е видяло и ухо не е чуло, и на човешко сърце не е идвало, това е приготвил Бог за тези, които Го любят."</span> <span class="verse"><a name="10">10</a>Но на нас Бог откри това чрез Духа; понеже Духът изследва всичко, дори и Божиите дълбочини.</span> <span class="verse"><a name="11">11</a>Защото кой човек знае какво има в човека, освен духът на човека, който е в него? Така и никой не знае какво има в Бога, освен Духът на Бога.</span> <span class="verse"><a name="12">12</a>А ние получихме не духа на света, а Духа, който е от Бога, за да познаем това, което Бог ни е подарил;</span> <span class="verse"><a name="13">13</a>за което също и говорим — не с думи, научени от човешка мъдрост, а с думи, научени от Духа, като изясняваме духовното с духовно.</span> <span class="verse"><a name="14">14</a>Но естественият човек не възприема това, което е от Божия Дух, защото за него е глупост; и не може да го разбере, понеже то се преценява духовно.</span> <span class="verse"><a name="15">15</a>Но духовният човек преценява всичко, а него никой не преценява.</span> <span class="verse"><a name="16">16</a>Защото: "Кой е познал ума на Господа, за да може да Го научи?" А ние имаме ум Христов.</span> </p></div</div></div></body></html>