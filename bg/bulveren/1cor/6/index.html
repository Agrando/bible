<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1cor">1 Corinthians</a> &gt <strong>Chapter 6</strong></div><p><span class="verse"><a name="1">1</a>Когато някой от вас има нещо против другиго, смее ли да се съди пред неправедните, а не пред светиите?</span> <span class="verse"><a name="2">2</a>Или не знаете, че светиите ще съдят света? И ако вие ще съдите света, не сте ли достойни да съдите за най-малките неща?</span> <span class="verse"><a name="3">3</a>Не знаете ли, че ние ще съдим ангели? Колко повече тогава житейски работи!</span> <span class="verse"><a name="4">4</a>Ако имате да се съдите за житейски работи, поставяте ли за съдии онези, които от църквата се считат за нищо?</span> <span class="verse"><a name="5">5</a>Казвам това, за да ви накарам да се засрамите. Няма ли между вас нито един мъдър човек, който би могъл да отсъди между братята си,</span> <span class="verse"><a name="6">6</a>а брат с брат се съди, и то пред невярващите?</span> <span class="verse"><a name="7">7</a>Въобще вече е голям ваш недостатък, че имате тъжби помежду си. Защо по-добре не останете онеправдани? Защо да не бъдете ощетени?</span> <span class="verse"><a name="8">8</a>Но вие самите онеправдавате и ощетявате, и то братя!</span> <span class="verse"><a name="9">9</a>Или не знаете, че неправедните няма да наследят Божието царство? Не се лъжете. Нито блудниците, нито идолопоклонниците, нито прелюбодейците, нито хомосексуалистите, нито малакийците,</span> <span class="verse"><a name="10">10</a>нито крадците, нито сребролюбците, нито пияниците, нито хулителите, нито грабителите няма да наследят Божието царство.</span> <span class="verse"><a name="11">11</a>И някои от вас бяха такива, но вие бяхте измити, бяхте осветени, бяхте оправдани в Името на Господ Иисус Христос и в Духа на нашия Бог.</span> <span class="verse"><a name="12">12</a>Всичко ми е позволено, но не всичко е полезно. Всичко ми е позволено, но не искам да съм подвластен на нищо.</span> <span class="verse"><a name="13">13</a>Храната е за стомаха, и стомахът е за храната; но Бог ще унищожи и него, и нея. А тялото не е за блудство, а за Господа, и Господ е за тялото.</span> <span class="verse"><a name="14">14</a>И Бог, който възкреси Господа, ще възкреси и нас със Своята сила.</span> <span class="verse"><a name="15">15</a>Не знаете ли, че вашите тела са части на Христос? И така, да отнема ли от Христос частите Му и да ги направя части на блудница? Да не бъде!</span> <span class="verse"><a name="16">16</a>Или не знаете, че който се сношава с блудница, е едно тяло с нея? Защото Той казва: "двамата ще бъдат една плът."</span> <span class="verse"><a name="17">17</a>Но който се съединява с Господа, е един дух с Него.</span> <span class="verse"><a name="18">18</a>Бягайте от блудството. Всеки друг грях, който би извършил човек, е вън от тялото, но който блудства, съгрешава против своето си тяло.</span> <span class="verse"><a name="19">19</a>Или не знаете, че вашето тяло е храм на Светия Дух, който е във вас, когото имате от Бога, и вие не принадлежите на себе си?</span> <span class="verse"><a name="20">20</a>Защото вие бяхте купени с цена, затова прославете Бога с телата си.</span> </p></div</div></div></body></html>