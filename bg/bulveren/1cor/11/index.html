<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Бъдете подражатели на мен, както съм и аз на Христос.</span> <span class="verse"><a name="2">2</a>За похвала ви е, че ме помните във всичко, като държите преданията така, както ви ги предадох.</span> <span class="verse"><a name="3">3</a>Но искам да знаете, че глава на всеки мъж е Христос, глава на жената е мъжът, а глава на Христос е Бог.</span> <span class="verse"><a name="4">4</a>Всеки мъж, който се моли или пророкува с покрита глава, засрамва главата си.</span> <span class="verse"><a name="5">5</a>А всяка жена, която се моли или пророкува с непокрита глава, засрамва главата си, защото това е едно и също, като да е с бръсната глава.</span> <span class="verse"><a name="6">6</a>Защото, която жена не се покрива, нека се остриже. Но ако за една жена е срамно да бъде с остригана или обръсната глава, нека се покрива.</span> <span class="verse"><a name="7">7</a>Защото мъжът не трябва да си покрива главата, понеже е образ и слава на Бога, а жената е слава на мъжа.</span> <span class="verse"><a name="8">8</a>Защото мъжът не е от жената, а жената — от мъжа.</span> <span class="verse"><a name="9">9</a>Защото не мъжът беше създаден за жената, а жената — за мъжа.</span> <span class="verse"><a name="10">10</a>Затова жената е длъжна да има на главата си белег на власт заради ангелите.</span> <span class="verse"><a name="11">11</a>Обаче в Господа нито жената е без мъжа, нито мъжът е без жената.</span> <span class="verse"><a name="12">12</a>Защото както жената е от мъжа, така и мъжът е чрез жената, а всичко е от Бога.</span> <span class="verse"><a name="13">13</a>Сами в себе си съдете: прилично ли е жената да се моли на Бога с непокрита глава?</span> <span class="verse"><a name="14">14</a>Не ви ли учи самото естество, че ако мъжът оставя косата си да расте, това е позор за него?</span> <span class="verse"><a name="15">15</a>Но ако жената има дълга коса, това е слава за нея, защото косата й е дадена вместо покривало.</span> <span class="verse"><a name="16">16</a>Но ако някой мисли да спори за това, ние нямаме такъв обичай, нито Божиите църкви.</span> <span class="verse"><a name="17">17</a>А като ви давам тези наставления, не ви хваля, защото се събирате не за по-добро, а за по-лошо.</span> <span class="verse"><a name="18">18</a>Защото първо, слушам, че когато се събирате в църква, ставали разцепления помежду ви; и отчасти вярвам това,</span> <span class="verse"><a name="19">19</a>защото е нужно да има и разделение между вас, за да се видят кои са одобрените между вас.</span> <span class="verse"><a name="20">20</a>И когато така се събирате на едно място, не е възможно да ядете Господната вечеря.</span> <span class="verse"><a name="21">21</a>Защото на яденето всеки бърза да вземе своята вечеря преди другите и така един остава гладен, а друг се напива.</span> <span class="verse"><a name="22">22</a>Какво! Къщи ли нямате, където да ядете и пиете? Или презирате Божията църква и засрамвате тези, които нямат нищо? Какво да ви кажа? Да ви похваля ли за това? Не ви хваля.</span> <span class="verse"><a name="23">23</a>Защото аз от Господа приех това, което ви и предадох — че Господ Иисус през нощта, когато беше предаден, взе хляб</span> <span class="verse"><a name="24">24</a>и като благодари, разчупи и каза: Това е Моето тяло, което е (разчупено) за вас; това правете за Мое възпоменание.</span> <span class="verse"><a name="25">25</a>Така взе и чашата след вечерята и каза: Тази чаша е Новият Завет в Моята кръв; това правете всеки път, когато пиете, за Мое възпоменание.</span> <span class="verse"><a name="26">26</a>Защото всеки път, когато ядете този хляб и пиете (тази) чаша, възвестявате смъртта на Господа, докато Той дойде.</span> <span class="verse"><a name="27">27</a>Затова всеки, който яде този хляб или пие Господната чаша недостойно, ще бъде виновен за грях против тялото и кръвта на Господа.</span> <span class="verse"><a name="28">28</a>Но човек да изпитва себе си и така да яде от хляба и да пие от чашата;</span> <span class="verse"><a name="29">29</a>защото, който яде и пие, без да разпознава Господното тяло, той яде и пие осъждане за себе си.</span> <span class="verse"><a name="30">30</a>По тази причина мнозина между вас са слаби и болнави, а доста са и починали.</span> <span class="verse"><a name="31">31</a>Защото, ако разпознавахме сами себе си, нямаше да бъдем съдени.</span> <span class="verse"><a name="32">32</a>Но когато биваме съдени, биваме наказвани от Господа, за да не бъдем осъдени заедно със света.</span> <span class="verse"><a name="33">33</a>Затова, братя мои, когато се събирате да ядете, чакайте се един друг.</span> <span class="verse"><a name="34">34</a>А ако някой е гладен, нека яде у дома си, за да не се събирате за осъждане. А останалите работи ще наредя, когато дойда.</span> </p></div</div></div></body></html>