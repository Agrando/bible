<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/mic/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/mic">Micah</a> &gt <strong>Chapter 2</strong></div><p><span class="verse"><a name="1">1</a>Горко на онези, които замислят беззаконие и подготвят зло на леглата си! При светлината на утрото те го извършват, защото е в силата на ръката им.</span> <span class="verse"><a name="2">2</a>Пожелават ниви и ги заграбват, къщи — и ги отнемат. Насилват човек и дома му, мъж и наследството му.</span> <span class="verse"><a name="3">3</a>Затова, така казва ГОСПОД: Ето, Аз замислям зло против този род, от което няма да можете да извадите вратовете си; и няма да ходите високомерно, защото е зло време.</span> <span class="verse"><a name="4">4</a>В онзи ден ще се надигне поговорка против вас и ще оплакват с печално оплакване. Ще казват: Бяхме напълно опустошени! Разменил е дела на народа ми. Как ми го отне! На отстъпника раздели нивите ни.</span> <span class="verse"><a name="5">5</a>Затова няма да имаш никой да отмерва с мерителна връв чрез жребий в ГОСПОДНОТО събрание.</span> <span class="verse"><a name="6">6</a>Не пророкувайте! — пророкуват те. Ако не пророкуват на такива, позорът няма да се отмахне.</span> <span class="verse"><a name="7">7</a>О, ти, който се наричаш дом на Яков! Нетърпелив ли е ГОСПОД? Такива ли са делата Му? Думите Ми не правят ли добро на онзи, който ходи право?</span> <span class="verse"><a name="8">8</a>Но народът Ми вчера се надигна като враг. Смъквате мантията от облеклото на спокойно преминаващите, на отвърналите се от битка.</span> <span class="verse"><a name="9">9</a>Жените на народа Ми прогонвате от къщите на насладата им; от дечицата й отнемате навеки украшението Ми.</span> <span class="verse"><a name="10">10</a>Станете и вървете, защото не е това почивката ви, заради осквернението, което погубва, и то страшно погубва.</span> <span class="verse"><a name="11">11</a>Ако някой вятърничав и измамлив човек лъже: Ще ти пророкувам за вино и спиртно питие! — той става пророк на този народ.</span> <span class="verse"><a name="12">12</a>Непременно ще те събера цял, Якове; непременно ще прибера остатъка на Израил. Ще ги сложа заедно като овце в кошара, като стадо сред пасбището им; ще гъмжи от хора.</span> <span class="verse"><a name="13">13</a>Онзи, който разбива, се изкачи пред тях. Те разбиха и преминаха през портата, и излязоха през нея. И пред тях премина царят им, и ГОСПОД бе начело пред тях.</span> </p></div</div></div></body></html>