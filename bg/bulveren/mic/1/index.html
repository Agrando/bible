<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/mic/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/mic">Micah</a> &gt <strong>Chapter 1</strong></div><p><span class="verse"><a name="1">1</a>ГОСПОДНОТО слово, което беше към моресетеца Михей в дните на юдовите царе Йотам, Ахаз и Езекия, което чу във видение за Самария и Ерусалим:</span> <span class="verse"><a name="2">2</a>Слушайте, всички народи, внимавай, земьо и всичко, което я изпълва! И Господ БОГ нека бъде свидетел против вас, Господ от светия Си храм.</span> <span class="verse"><a name="3">3</a>Защото, ето, ГОСПОД излиза от мястото Си и ще слезе и ще стъпи на височините на земята.</span> <span class="verse"><a name="4">4</a>Планините ще се стопят под Него и долините ще се разпукнат като восък пред огъня и като вода, изляна по стръмнина.</span> <span class="verse"><a name="5">5</a>Заради престъплението на Яков е всичко това и заради греховете на израилевия дом. Кое е престъплението на Яков? Не е ли Самария? И кои са високите места на Юда? Не е ли Ерусалим?</span> <span class="verse"><a name="6">6</a>Затова ще направя Самария на грамада камъни в поле, на място за садене на лозе. Ще изсипя камъните й в долината и ще оголя основите й.</span> <span class="verse"><a name="7">7</a>Всичките й изваяни идоли ще бъдат изпотрошени, всичките й възнаграждения за блудство ще бъдат изгорени в огън. И всичките й образи на идоли ще предам на унищожение, защото ги е събрала от възнаграждение за блудство, и на възнаграждение за блудство ще се обърнат.</span> <span class="verse"><a name="8">8</a>Затова ще оплаквам и ще ридая, ще ходя съблечен и гол, ще вия като чакалите и ще жалея като камилоптиците.</span> <span class="verse"><a name="9">9</a>Защото раната й е неизлечима, защото дойде до Юда, стигна до портата на народа Ми, до Ерусалим.</span> <span class="verse"><a name="10">10</a>Не възвестявайте това в Гет, никак не плачете! Във Вет-Леафра се оваляй в праха.</span> <span class="verse"><a name="11">11</a>Бягай, жителко на Сафир, срамно разголена; жителката на Саанан не е излязла; риданието на Вет-Езил ще оттегли от вас мястото си за почивка.</span> <span class="verse"><a name="12">12</a>Защото жителката на Марот горчиво очаква доброто, понеже зло слезе от ГОСПОДА до портата на Ерусалим.</span> <span class="verse"><a name="13">13</a>Впрегни бързия кон в колесницата, жителко на Лахис! Тя беше началото на греха на сионската дъщеря — защото в теб се намериха престъпленията на Израил.</span> <span class="verse"><a name="14">14</a>Затова ще дадеш прощални подаръци на Моресет- Гат. Домовете на Ахзив ще станат измама за израилевите царе.</span> <span class="verse"><a name="15">15</a>Още ще ти доведа един, който ще те притежава, жителко на Мариса. До Одолам ще дойде славата на Израил.</span> <span class="verse"><a name="16">16</a>Оплешивей и острижи главата си за децата на насладата си; разшири плешивостта си като лешояд, защото бяха отведени в от теб в плен.</span> </p></div</div></div></body></html>