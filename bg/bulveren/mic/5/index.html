<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/mic/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/mic">Micah</a> &gt <strong>Chapter 5</strong></div><p><span class="verse"><a name="1">1</a>Сплоти редовете си, дъще на полкове; обсада е разположена против нас. С тояга удрят съдията на Израил в челюстта.</span> <span class="verse"><a name="2">2</a>А ти, Витлеем Ефратов, макар и да си твърде малък, за да бъдеш между юдовите хиляди, от теб ще излезе за Мен Един, който ще бъде владетел в Израил; и произходът Му е от начало, от дните на вечността.</span> <span class="verse"><a name="3">3</a>Затова ще ги предаде до времето, когато една раждаща ще роди, и останалите от братята му ще се върнат с израилевите синове.</span> <span class="verse"><a name="4">4</a>И той ще стои и ще пасе стадото чрез силата ГОСПОДНА, чрез великото Име на ГОСПОДА, своя Бог. И те ще се настанят, защото сега Той ще бъде велик до краищата на земята.</span> <span class="verse"><a name="5">5</a>И Този ще бъде Княз на мир. Когато дойде асириецът в земята ни и когато стъпи в дворците ни, тогава ще вдигнем против него седем пастири и осем човешки князе.</span> <span class="verse"><a name="6">6</a>И те ще пасат асирийската земя с меч и земята на Нимрод — във входовете й. И той ще ни избави от Асирия, когато дойде в земята ни и когато стъпи в пределите ни.</span> <span class="verse"><a name="7">7</a>И остатъкът от Яков ще бъде сред много народи като роса от ГОСПОДА, като проливен дъжд на трева, който не чака човек и не се надява на човешките синове.</span> <span class="verse"><a name="8">8</a>И остатъкът от Яков ще бъде между племената, сред много народи, като лъв между горските животни, като млад лъв между стада овце, който, като минава, тъпче и разкъсва и няма кой да избавя.</span> <span class="verse"><a name="9">9</a>Ръката ти ще се издигне над противниците ти и всичките ти врагове ще се отсекат.</span> <span class="verse"><a name="10">10</a>И в онзи ден, заявява ГОСПОД, ще изтребя конете ти отсред теб и ще погубя колесниците ти.</span> <span class="verse"><a name="11">11</a>И ще изтребя градовете на земята ти и ще съборя всичките ти крепости.</span> <span class="verse"><a name="12">12</a>И ще унищожа магьосническите неща от ръката ти и няма да имаш повече гадатели.</span> <span class="verse"><a name="13">13</a>И ще отсека изваяните ти идоли и стълбовете ти отсред теб и няма вече да се покланяш на делото на ръцете си.</span> <span class="verse"><a name="14">14</a>И ще изкореня ашерите ти отсред теб и ще излича градовете ти.</span> <span class="verse"><a name="15">15</a>И с гняв и с ярост ще извърша отмъщение над народите, които не Ме послушаха.</span> </p></div</div></div></body></html>