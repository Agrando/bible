<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/mic/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/mic">Micah</a> &gt <strong>Chapter 7</strong></div><p><span class="verse"><a name="1">1</a>Горко ми! Защото съм като последното бране на летни плодове, като пабирък след гроздобер — няма грозд за ядене, нито ранна смокиня, която душата ми желае.</span> <span class="verse"><a name="2">2</a>Благочестивият се изгуби от земята и няма праведен между хората. Всички причакват за кръв, ловят всеки брат си с мрежа.</span> <span class="verse"><a name="3">3</a>Двете им ръце се протягат към злото, за да го извършат добре. Първенецът иска, а съдията гледа за подарък и големецът изговаря алчността на душата си, и те я вплитат.</span> <span class="verse"><a name="4">4</a>Най-добрият им е като трън, най-правият е по-бодлив от трънен плет. Денят на стражите ти, наказанието ти дойде — тогава ще настане объркването им.</span> <span class="verse"><a name="5">5</a>Не се доверявайте на другар, не разчитайте на близък приятел, пази вратите на устата си от лежащата в обятията ти;</span> <span class="verse"><a name="6">6</a>защото син презира баща, дъщеря се вдига против майка си, снаха — против свекърва си, врагове на човека са домашните му.</span> <span class="verse"><a name="7">7</a>Но аз ще се взирам към ГОСПОДА, ще се надявам на Бога на спасението си; моят Бог ще ме послуша.</span> <span class="verse"><a name="8">8</a>Не злорадствай заради мен, неприятелко моя! И да падна, ще стана; и да седя в тъмнина, ГОСПОД ще ми бъде светлина.</span> <span class="verse"><a name="9">9</a>Ще нося яростта на ГОСПОДА, защото съгреших против Него, докато отсъди делото ми и ми отдаде правото. Ще ме изведе на светлина, ще видя правдата Му.</span> <span class="verse"><a name="10">10</a>И ще види неприятелката ми и срам ще я покрие — онази, която ми каза: Къде е ГОСПОД, твоят Бог? Очите ми ще я видят, сега ще бъде стъпкана като уличната кал.</span> <span class="verse"><a name="11">11</a>Идва ден, когато ще се съградят стените ти! В онзи ден ще се вдигнат преградите.</span> <span class="verse"><a name="12">12</a>В онзи ден ще дойдат до теб от Асирия и от градовете на Египет, и от Египет до реката Ефрат, и от море до море, и от планина до планина.</span> <span class="verse"><a name="13">13</a>И земята ще запустее заради жителите си, заради плода на делата им.</span> <span class="verse"><a name="14">14</a>Паси народа Си с жезъла Си, стадото на наследството Си, което живее уединено в гората сред Кармил. Нека пасат във Васан и в Галаад както в древните дни.</span> <span class="verse"><a name="15">15</a>Както в дните на излизането ти от египетската земя ще му покажа чудеса.</span> <span class="verse"><a name="16">16</a>Народите ще видят и ще се посрамят за цялата си сила; ще сложат ръка на уста, ушите им ще оглушеят.</span> <span class="verse"><a name="17">17</a>Ще лижат пръстта като змия, като пълзящите по земята ще излизат треперещи от дупките си. Ще се уплашат от ГОСПОДА, нашия Бог, и ще се убоят от Теб.</span> <span class="verse"><a name="18">18</a>Кой е Бог като Теб, който прощава беззаконие и прощава престъплението на остатъка от наследството Си? Не държи гнева Си навеки, защото Му е угодно да оказва милост.</span> <span class="verse"><a name="19">19</a>Той отново ще се смили над нас, ще стъпче беззаконията ни. И ще хвърлиш в морските дълбини всичките им грехове.</span> <span class="verse"><a name="20">20</a>Ще покажеш вярност към Яков и милост към Авраам, както си се клел на бащите ни от древните дни.</span> </p></div</div></div></body></html>