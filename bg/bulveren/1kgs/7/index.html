<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1kgs/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1kgs">1 Kings</a> &gt <strong>Chapter 7</strong></div><p><span class="verse"><a name="1">1</a>А Соломон строи своята къща тринадесет години и завърши цялата си къща.</span> <span class="verse"><a name="2">2</a>И построи къщата "Ливанска гора". Дължината й беше сто лакътя, ширината й — петдесет лакътя, а височината й — тридесет лакътя, на четири реда кедрови колони с кедрови греди върху колоните.</span> <span class="verse"><a name="3">3</a>Беше покрита с кедър отгоре над страничните помещения, които бяха върху колоните — четиридесет и пет на брой, по петнадесет на ред.</span> <span class="verse"><a name="4">4</a>И имаше решетки на прозорците в три реда — прозорец срещу прозорец в три реда.</span> <span class="verse"><a name="5">5</a>И всичките врати и стълбове на вратите имаха правоъгълни рамки; прозорец срещу прозорец в три реда.</span> <span class="verse"><a name="6">6</a>Той направи и предверна зала с колони, дълга петдесет лакътя и широка тридесет лакътя; и още една зала пред тази с колони и стъпала пред тях.</span> <span class="verse"><a name="7">7</a>Направи и престолната зала, в която да съди, Залата на съда; и тя беше покрита с кедрово дърво от пода до тавана.</span> <span class="verse"><a name="8">8</a>А къщата му, където живееше, беше в друг двор навътре от залата, със същата изработка. Соломон направи и къща като тази зала за дъщерята на фараона, която беше взел за жена.</span> <span class="verse"><a name="9">9</a>Всичко това беше от благородни камъни, камъни дялани по мярка, рязани с триони, отвътре и отвън, от основата до стрехите и отвън до големия двор.</span> <span class="verse"><a name="10">10</a>И основата беше от благородни камъни, големи камъни, камъни от десет лакътя и камъни от осем лакътя.</span> <span class="verse"><a name="11">11</a>И отгоре имаше благородни камъни, камъни дялани по мярка и кедрово дърво.</span> <span class="verse"><a name="12">12</a>Така големият двор наоколо имаше три реда дялани камъни и един ред кедрови греди, също като вътрешния двор на ГОСПОДНИЯ дом и предверната зала на дома.</span> <span class="verse"><a name="13">13</a>А цар Соломон изпрати да доведат Хирам от Тир.</span> <span class="verse"><a name="14">14</a>Той беше син на една вдовица от нефталимовото племе, а баща му беше тирянин. Той работеше с бронз и беше изпълнен с мъдрост и разум, и знание да работи всякаква работа с бронз. И той дойде при цар Соломон и изработи цялата му работа.</span> <span class="verse"><a name="15">15</a>Той изработи двата бронзови стълба. Височината на всеки един стълб беше осемнадесет лакътя и връв от дванадесет лакътя измерваше обиколката на другия стълб.</span> <span class="verse"><a name="16">16</a>Той направи и два капитела от леян бронз, за да ги постави на върховете на стълбовете. Височината на единия капител беше пет лакътя и височината на другия капител беше пет лакътя.</span> <span class="verse"><a name="17">17</a>На капителите, които бяха на върха на стълбовете, имаше плетени мрежи и венци от верижки — седем за единия капител и седем за другия капител.</span> <span class="verse"><a name="18">18</a>Така той направи стълбовете и два реда нарове наоколо на едната мрежа, за да покрие с нарове капителите, които бяха на върха на стълбовете; така направи и за другия капител.</span> <span class="verse"><a name="19">19</a>Капителите, които бяха на върха на стълбовете в предверната зала, бяха с формата на крем, от четири лакътя.</span> <span class="verse"><a name="20">20</a>Капителите на двата стълба също имаха отгоре нарове, до изпъкналата част, която беше до мрежата. Тези нарове бяха двеста, на редове наоколо върху всеки капител.</span> <span class="verse"><a name="21">21</a>И изправи стълбовете при предверната зала на храма. Изправи десния стълб и го нарече Яхин. Изправи и левия стълб и го нарече Воаз.</span> <span class="verse"><a name="22">22</a>И на върха на стълбовете имаше изработени кремове. Така се свърши изработката на стълбовете.</span> <span class="verse"><a name="23">23</a>Направи и леяното море, десет лакътя от единия му ръб до другия му ръб, с кръгла форма. Височината му беше пет лакътя и връв от тридесет лакътя измерваше обиколката му.</span> <span class="verse"><a name="24">24</a>Под ръба му декоративни цветни пъпки го обикаляха отвсякъде, по десет на лакът, и обхващаха морето отвсякъде. Цветните пъпки бяха на два реда, изляни заедно с него.</span> <span class="verse"><a name="25">25</a>То стоеше на дванадесет говеда: три обърнати на север, три обърнати на запад, три обърнати на юг и три обърнати на изток. Морето беше отгоре върху тях и всичките им задни части бяха обърнати навътре.</span> <span class="verse"><a name="26">26</a>Дебелината му беше една длан, а ръбът му беше изработен като ръба на чаша, като цвят на крем; и събираше две хиляди вата.</span> <span class="verse"><a name="27">27</a>Направи и десет бронзови стойки; дължината на една стойка беше четири лакътя, ширината й — четири лакътя и височината й — три лакътя.</span> <span class="verse"><a name="28">28</a>А ето изработката на стойките: те имаха странични плочи и страничните плочи бяха между рамките;</span> <span class="verse"><a name="29">29</a>и на краищата, които бяха между рамките, имаше лъвове, говеда и херувими; и отгоре на рамките имаше поставка, а отдолу на лъвовете и говедата имаше венци, направени като висящи.</span> <span class="verse"><a name="30">30</a>А всяка стойка имаше четири бронзови колела с бронзови оси и четирите й крака имаха рамена; рамената бяха изляни под умивалника и срещу всяко имаше венци.</span> <span class="verse"><a name="31">31</a>И отворът й вътре в капитела и отгоре беше един лакът и отворът й беше кръгъл, като изработката на стойката, един лакът и половина; и на отвора й имаше резба; а краищата им бяха четвъртити, а не кръгли.</span> <span class="verse"><a name="32">32</a>И четирите колела бяха под краищата и осите на колелата се съединяваха със стойката. Височината на едното колело беше един лакът и половина.</span> <span class="verse"><a name="33">33</a>Изработката на колелата беше като изработката на колело на колесница; осите им, кръговете им, спиците им и главините им бяха целите изляни.</span> <span class="verse"><a name="34">34</a>А на четирите ъгъла на всяка стойка имаше четири рамена; рамената й бяха част от самата стойка.</span> <span class="verse"><a name="35">35</a>И в горната част на стойката имаше кръгла форма висока половин лакът; и в горната част на стойката бяха дръжките й и краищата й, част от самата нея.</span> <span class="verse"><a name="36">36</a>И по плочите на дръжките й и по краищата му той изряза херувими, лъвове и палми, според свободното място върху всяко, с венци наоколо.</span> <span class="verse"><a name="37">37</a>Така направи десетте стойки; всички бяха от една отливка, с една мярка и една форма.</span> <span class="verse"><a name="38">38</a>Направи и десет умивалника от бронз; един умивалник побираше четиридесет вати и един умивалник беше четири лакътя. Върху всяка от десетте стойки имаше по един умивалник.</span> <span class="verse"><a name="39">39</a>После постави стойките — пет от дясната страна на дома и пет от лявата страна на дома; и постави леяното море от дясната страна на дома, на изток, към юг.</span> <span class="verse"><a name="40">40</a>И Хирам направи умивалниците и лопатите, и легените. Така Хирам приключи вършенето на цялата работа, която вършеше на цар Соломон за ГОСПОДНИЯ дом:</span> <span class="verse"><a name="41">41</a>двата стълба, кръглите капители, които бяха на върха на двата стълба, двете мрежи, за да покриват двата кръгли капитела, които бяха на върха на стълбовете;</span> <span class="verse"><a name="42">42</a>и четиристотинте нара за двете мрежи — по два реда нарове за всяка мрежа, за да покриват двата кръгли капитела, които бяха на върховете на стълбовете;</span> <span class="verse"><a name="43">43</a>и десетте стойки и десетте умивалника върху стойките;</span> <span class="verse"><a name="44">44</a>едното море и дванадесетте говеда под морето;</span> <span class="verse"><a name="45">45</a>котлите, лопатите и легените. Всички тези вещи, които Хирам направи на цар Соломон за ГОСПОДНИЯ дом, бяха от полиран бронз.</span> <span class="verse"><a name="46">46</a>Царят ги изля на Йорданското поле в глинената земя между Сокхот и Царетан.</span> <span class="verse"><a name="47">47</a>И Соломон остави всичките вещи, без да ги претегли, защото бяха прекалено много; теглото на бронза не можеше да се установи.</span> <span class="verse"><a name="48">48</a>Така Соломон направи всичките вещи, които бяха за ГОСПОДНИЯ дом: златния олтар и златната маса, на която се полагаха присъствените хлябове,</span> <span class="verse"><a name="49">49</a>светилниците — пет от дясната страна и пет от лявата, пред вътрешната зала, от чисто злато; и цветята и светилата, и щипците от злато;</span> <span class="verse"><a name="50">50</a>чашите, ножовете, легените, тамянниците и кадилниците от чисто злато; и резетата за вратите на вътрешния дом, на пресвятото място, и за вратите на дома, на храма, от злато.</span> <span class="verse"><a name="51">51</a>Така беше завършена цялата работа, която цар Соломон извърши за ГОСПОДНИЯ дом. И Соломон внесе нещата, посветени от баща му Давид — среброто и златото, и вещите — и ги сложи в съкровищниците на ГОСПОДНИЯ дом.</span> </p></div</div></div></body></html>