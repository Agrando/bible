<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1kgs/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1kgs">1 Kings</a> &gt <strong>Chapter 21</strong></div><p><span class="verse"><a name="1">1</a>А след тези събития стана това: езраелецът Навутей имаше лозе в Езраел, до двореца на Ахав, царя на Самария.</span> <span class="verse"><a name="2">2</a>И Ахав говори на Навутей и каза: Дай ми лозето си да ми стане зеленчукова градина, понеже е близо до къщата ми. А вместо него ще ти дам по-добро лозе или, ако ти се вижда добре, ще ти дам стойността му в пари.</span> <span class="verse"><a name="3">3</a>Но Навутей каза на Ахав: Да не ми даде ГОСПОД да ти дам наследството на бащите си!</span> <span class="verse"><a name="4">4</a>И Ахав дойде в къщата си мрачен и огорчен заради думата, която езраелецът Навутей му беше говорил, като каза: Няма да ти дам наследството на бащите си. И легна на леглото си и обърна лицето си, и не яде хляб.</span> <span class="verse"><a name="5">5</a>А жена му Езавел дойде при него и му каза: Защо е толкова мрачен духът ти и не ядеш хляб?</span> <span class="verse"><a name="6">6</a>А той й каза: Защото говорих с езраелеца Навутей и му казах: Дай ми лозето си за пари или, ако искаш, ще ти дам друго лозе вместо него. Но той каза: Няма да ти дам лозето си.</span> <span class="verse"><a name="7">7</a>Тогава жена му Езавел му каза: Ти ли царуваш сега над Израил? Стани, яж хляб и нека е весело сърцето ти. Аз ще ти дам лозето на езраелеца Навутей!</span> <span class="verse"><a name="8">8</a>И тя написа писма от името на Ахав и ги запечата с печата му, и изпрати писмата до старейшините и до благородните, които бяха в града му, които живееха с Навутей.</span> <span class="verse"><a name="9">9</a>А в писмата писа и каза: Провъзгласете пост и поставете Навутей отпред пред народа.</span> <span class="verse"><a name="10">10</a>И поставете пред него двама мъже, лоши хора, да свидетелстват против него и да кажат: Ти похули Бога и царя. После го изведете навън и го убийте с камъни да умре.</span> <span class="verse"><a name="11">11</a>И мъжете от града му, старейшините и благородните, които живееха в града му, направиха както Езавел им беше изпратила заповед, както беше написано в писмата, които им беше изпратила.</span> <span class="verse"><a name="12">12</a>Прогласиха пост и поставиха Навутей отпред пред народа.</span> <span class="verse"><a name="13">13</a>И влязоха двама мъже, лоши хора, и седнаха пред него; и лошите хора свидетелстваха против него, против Навутей, пред народа и казаха: Навутей похули Бога и царя. И го изведоха извън града и го убиха с камъни и той умря.</span> <span class="verse"><a name="14">14</a>И изпратиха до Езавел и казаха: Навутей беше убит с камъни и умря.</span> <span class="verse"><a name="15">15</a>И когато Езавел чу, че Навутей е бил убит с камъни и е умрял, Езавел каза на Ахав: Стани, присвои си лозето на езраелеца Навутей, което той отказа да ти даде за пари; защото Навутей вече не е жив, а умря.</span> <span class="verse"><a name="16">16</a>И когато Ахав чу, че Навутей е умрял, Ахав стана, за да слезе в лозето на езраелеца Навутей да го присвои.</span> <span class="verse"><a name="17">17</a>Тогава ГОСПОДНОТО слово беше към тесвиеца Илия и каза:</span> <span class="verse"><a name="18">18</a>Стани, слез да посрещнеш израилевия цар Ахав, който е в Самария; ето, той е в лозето на Навутей, където слезе, за да го присвои.</span> <span class="verse"><a name="19">19</a>И му говори и кажи: Така казва ГОСПОД: Уби ли, а също и присвои ли? И му говори и кажи: Така казва ГОСПОД: На мястото, където кучетата лизаха кръвта на Навутей, кучетата ще лижат и твоята кръв, да, твоята!</span> <span class="verse"><a name="20">20</a>А Ахав каза на Илия: Намери ли ме, враже мой? А Илия отговори: Намерих те, защото си се продал да вършиш зло пред ГОСПОДА.</span> <span class="verse"><a name="21">21</a>Ето, Аз ще докарам зло върху теб и ще измета след теб. Ще изтребя от Ахав всеки от мъжки пол, и роба, и свободния в Израил.</span> <span class="verse"><a name="22">22</a>И ще направя дома ти като дома на Еровоам, сина на Нават, и като дома на Вааса, сина на Ахия, заради гнева, с който ме разгневи, и защото въведе Израил в грях.</span> <span class="verse"><a name="23">23</a>Също и за Езавел говори ГОСПОД и каза: Кучетата ще изядат Езавел пред стената на Езраел.</span> <span class="verse"><a name="24">24</a>Който от Ахав умре в града, ще го изядат кучетата, а който умре на полето, ще го изядат небесните птици.</span> <span class="verse"><a name="25">25</a>Наистина нямаше никой като Ахав, който така се продаде да върши зло пред ГОСПОДА, защото жена му Езавел го подбуждаше.</span> <span class="verse"><a name="26">26</a>И той постъпваше много гнусно, като следваше идолите, точно както бяха правили аморейците, които ГОСПОД беше изгонил пред израилевите синове.</span> <span class="verse"><a name="27">27</a>И когато Ахав чу тези думи, той раздра дрехите си и сложи вретище на тялото си и пости, и лежеше във вретище, и ходеше унило.</span> <span class="verse"><a name="28">28</a>Тогава ГОСПОДНОТО слово беше към тесвиеца Илия и каза:</span> <span class="verse"><a name="29">29</a>Виждаш ли как Ахав се смири пред Мен? Понеже се смири пред Мен, няма да докарам злото в неговите дни; в дните на сина му ще докарам злото върху дома му.</span> </p></div</div></div></body></html>