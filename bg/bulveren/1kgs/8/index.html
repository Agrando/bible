<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1kgs/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1kgs">1 Kings</a> &gt <strong>Chapter 8</strong></div><p><span class="verse"><a name="1">1</a>Тогава Соломон събра старейшините на Израил и всичките глави на племената, първенците на бащините домове на израилевите синове при цар Соломон в Ерусалим, за да пренесат ковчега на ГОСПОДНИЯ завет от Давидовия град, който е Сион.</span> <span class="verse"><a name="2">2</a>И всичките израилеви мъже се събраха при цар Соломон на празника в месец Етаним, който е седмият месец.</span> <span class="verse"><a name="3">3</a>Дойдоха всичките старейшини на Израил и свещениците вдигнаха ковчега,</span> <span class="verse"><a name="4">4</a>и пренесоха ГОСПОДНИЯ ковчег и шатъра за срещане, и всичките свети принадлежности, които бяха в шатъра; свещениците и левитите ги пренесоха.</span> <span class="verse"><a name="5">5</a>И цар Соломон и цялото израилево общество, което се беше събрало при него и беше с него пред ковчега, жертваха овце и говеда, които поради множеството си не можеха да се пресметнат или изброят.</span> <span class="verse"><a name="6">6</a>И свещениците донесоха ковчега на ГОСПОДНИЯ завет на мястото му, във вътрешната зала на дома, в Пресвятото място, под крилете на херувимите;</span> <span class="verse"><a name="7">7</a>защото херувимите простираха криле над мястото на ковчега и херувимите покриваха отгоре ковчега и прътовете му.</span> <span class="verse"><a name="8">8</a>А прътовете бяха толкова дълги, че краищата на прътовете се виждаха от святото място пред вътрешната зала, а навън не се виждаха. И те са там и до днес.</span> <span class="verse"><a name="9">9</a>В ковчега нямаше нищо друго освен двете каменни плочи, които Мойсей сложи там на Хорив, където ГОСПОД направи завет с израилевите синове, когато те излязоха от египетската земя.</span> <span class="verse"><a name="10">10</a>И когато свещениците излязоха от святото място, облакът изпълни ГОСПОДНИЯ дом;</span> <span class="verse"><a name="11">11</a>и свещениците не можеха да пристъпят да служат заради облака, понеже ГОСПОДНАТА слава изпълваше ГОСПОДНИЯ дом.</span> <span class="verse"><a name="12">12</a>Тогава Соломон каза: ГОСПОД е казал, че ще обитава в мрак.</span> <span class="verse"><a name="13">13</a>Построих Ти извисен дом, място, в което да обитаваш до века.</span> <span class="verse"><a name="14">14</a>И царят обърна лицето си и благослови цялото израилево събрание, а цялото израилево събрание стоеше.</span> <span class="verse"><a name="15">15</a>И каза: Благословен да бъде ГОСПОД, Израилевият Бог, който говори с устата Си на баща ми Давид и го изпълни с ръката Си, като каза:</span> <span class="verse"><a name="16">16</a>От деня, когато изведох народа Си Израил от Египет, Аз не избрах град от всичките израилеви племена, където да се построи дом, за да бъде там Името Ми, но избрах Давид да бъде над народа Ми Израил.</span> <span class="verse"><a name="17">17</a>И на сърцето на баща ми Давид беше да построи дом за Името на ГОСПОДА, Израилевия Бог.</span> <span class="verse"><a name="18">18</a>Но ГОСПОД каза на баща ми Давид: Това, че ти беше на сърцето да построиш дом за Името Ми, направи добре, че това беше в сърцето ти.</span> <span class="verse"><a name="19">19</a>Но няма ти да построиш дома, а синът ти, който ще излезе от семенниците ти; той ще построи дома за Името Ми.</span> <span class="verse"><a name="20">20</a>И ГОСПОД изпълни думата Си, която говори; и аз се издигнах на мястото на баща си Давид и седнах на израилевия престол, както ГОСПОД говори, и построих дома за Името на ГОСПОДА, Израилевия Бог.</span> <span class="verse"><a name="21">21</a>И приготвих там място за ковчега, в който е заветът на ГОСПОДА, който Той направи с бащите ни, когато ги изведе от египетската земя.</span> <span class="verse"><a name="22">22</a>Тогава Соломон застана пред ГОСПОДНИЯ олтар пред цялото израилево събрание и разтвори ръцете си към небето,</span> <span class="verse"><a name="23">23</a>и каза: ГОСПОДИ, Боже Израилев, нито на небето горе, нито на земята долу има Бог като Теб, който пазиш завета и милостта за слугите Си, които ходят пред Теб с цялото си сърце,</span> <span class="verse"><a name="24">24</a>който си изпълнил към слугата Си Давид, баща ми, това, което си му обещал! С устата Си си го говорил и с ръката Си си го изпълнил, както е днес.</span> <span class="verse"><a name="25">25</a>И сега, ГОСПОДИ, Боже Израилев, изпълни към слугата Си Давид, баща ми, каквото си му обещал, като си казал: Няма да ти липсва мъж пред Мен, който да седи на израилевия престол, ако само синовете ти внимават в пътя си, да ходят пред Мен, както ти си ходил пред Мен.</span> <span class="verse"><a name="26">26</a>И сега, Боже Израилев, моля Те, нека се утвърди словото Ти, което си говорил на слугата Си Давид, баща ми!</span> <span class="verse"><a name="27">27</a>Но наистина ли Бог ще обитава на земята? Ето, небесата и небесата на небесата не могат да Те поберат — колко по-малко този дом, който аз построих!</span> <span class="verse"><a name="28">28</a>Но обърни внимание на молитвата на слугата Си и на молбата му, ГОСПОДИ, Боже мой, за да послушаш вика и молитвата, с която слугата Ти се моли днес пред Теб,</span> <span class="verse"><a name="29">29</a>за да бъдат очите Ти отворени ден и нощ към този дом, към мястото, за което си казал: Там ще бъде Името Ми! — за да слушаш молитвата, с която слугата Ти се моли към това място.</span> <span class="verse"><a name="30">30</a>И послушай молбата на слугата Си и на народа Си Израил, когато се молят към това място. Чуй на мястото, където обитаваш, в небето; чуй и прости!</span> <span class="verse"><a name="31">31</a>Ако някой съгреши против ближния си и му наложат клетва и го накарат да се закълне, и клетвата дойде пред Твоя олтар в този дом,</span> <span class="verse"><a name="32">32</a>тогава Ти чуй в небето и подействай, и отсъди за слугите Си, като осъдиш злия и докараш пътя му върху главата му, а оправдаеш праведния и му отдадеш според правдата му!</span> <span class="verse"><a name="33">33</a>Когато Твоят народ Израил бъде разбит пред врага, защото са съгрешили против Теб; ако се обърнат към Теб и прославят Името Ти, и се помолят, и отправят молба към Теб в този дом,</span> <span class="verse"><a name="34">34</a>тогава Ти чуй в небето и прости греха на Своя народ Израил, и ги върни в земята, която си дал на бащите им!</span> <span class="verse"><a name="35">35</a>Когато небето се затвори и няма дъжд, понеже са съгрешили против Теб; и се помолят към това място и прославят Името Ти, и се обърнат от греха си, понеже ги смиряваш,</span> <span class="verse"><a name="36">36</a>тогава Ти чуй в небето и прости греха на слугите Си и на народа Си Израил, като им покажеш добрия път, по който трябва да ходят, и дай дъжд на земята Си, която си дал на народа си за наследство!</span> <span class="verse"><a name="37">37</a>Когато настане глад в земята, когато има мор, когато има главня и мана, когато има скакалци или гъсеници, когато врагът им ги обсади в земята на градовете им — каквато и язва, каквато и болест да има —</span> <span class="verse"><a name="38">38</a>каквато и молитва или молба да се принесе от някой човек или от целия Ти народ Израил, когато всеки познае раната на сърцето си и простре ръцете си към този дом,</span> <span class="verse"><a name="39">39</a>тогава Ти чуй в небето, в мястото, където обитаваш, и прости, и подействай, и отдай на всекиго според всичките му пътища, като познаваш сърцето му — защото Ти, само Ти познаваш сърцата на всички човешки синове —</span> <span class="verse"><a name="40">40</a>за да Ти се боят през всичките дни, когато живеят в земята, която си дал на бащите ни!</span> <span class="verse"><a name="41">41</a>Също и за чужденеца, който не е от народа Ти Израил, но идва от далечна страна заради Името Ти —</span> <span class="verse"><a name="42">42</a>защото ще чуят за Твоето велико Име и за Твоята мощна ръка, и за Твоята издигната мишца — когато дойде и се помоли към този дом,</span> <span class="verse"><a name="43">43</a>тогава Ти чуй в небето, в мястото, където обитаваш, и направи според всичко, за което чужденецът извика към Теб; за да познаят всичките народи на земята Името Ти, за да Ти се боят както Твоят народ Израил и да познаят, че с Твоето Име се нарича този дом, който построих!</span> <span class="verse"><a name="44">44</a>Когато народът Ти излезе на бой срещу врага си по пътя, по който го изпратиш, и се помолят на ГОСПОДА към града, който Ти си избрал, и дома, който построих за Името Ти,</span> <span class="verse"><a name="45">45</a>тогава чуй в небето молитвата им и молбата им и защити правото им!</span> <span class="verse"><a name="46">46</a>Когато съгрешат против Теб — защото няма човек, който да не греши — и Ти им се разгневиш, и ги предадеш на врага и онези, които ги пленяват, ги отведат пленени в земята на врага, далечна или близка;</span> <span class="verse"><a name="47">47</a>и те вземат това присърце в земята, където са отведени в плен, и се обърнат и отправят молба към Теб в земята на онези, които са ги пленили, и кажат: Съгрешихме, извършихме беззаконие, постъпихме безбожно! —</span> <span class="verse"><a name="48">48</a>и ако се обърнат към Теб с цялото си сърце и с цялата си душа в земята на враговете си, които са ги отвели в плен, и Ти се помолят към земята си, която си дал на бащите им, към града, който си избрал, и дома, който построих за Името Ти,</span> <span class="verse"><a name="49">49</a>тогава чуй в небето, в мястото, където обитаваш, молитвата им и молбата им и защити правото им;</span> <span class="verse"><a name="50">50</a>и прости на народа Си, каквото са съгрешили против Теб, и всичките им престъпления, с които са престъпили против Теб, и им дай да намерят милост пред онези, които са ги пленили, за да се смилят над тях,</span> <span class="verse"><a name="51">51</a>защото са Твой народ и Твое наследство, което си извел от Египет, отсред желязната пещ!</span> <span class="verse"><a name="52">52</a>И нека очите Ти бъдат отворени за молбата на слугата Ти и за молбата на народа Ти Израил, за да ги слушаш, за каквото и да Те призоват,</span> <span class="verse"><a name="53">53</a>защото Ти си ги отделил от всичките народи на земята за Свое наследство, както си говорил чрез слугата Си Мойсей, когато си извел бащите ни от Египет, Господи БОЖЕ!</span> <span class="verse"><a name="54">54</a>И когато Соломон свърши да принася цялата тази молитва и молба към ГОСПОДА, той стана отпред ГОСПОДНИЯ олтар, където беше коленичил с ръцете си разтворени към небето.</span> <span class="verse"><a name="55">55</a>И той застана и благослови с висок глас цялото израилево събрание, и каза:</span> <span class="verse"><a name="56">56</a>Благословен да бъде ГОСПОД, който даде спокойствие на народа Си Израил, според всичко, което беше обещал. Нито една дума не пропадна от всичките Му добри думи, които говори чрез слугата Си Мойсей.</span> <span class="verse"><a name="57">57</a>ГОСПОД, нашият Бог, да бъде с нас, както е бил с бащите ни, да не ни остави и да не ни отхвърли,</span> <span class="verse"><a name="58">58</a>за да наклони сърцата ни към Себе Си, за да ходим във всичките Му пътища и да пазим заповедите Му и наредбите Му, и правилата Му, които е заповядал на бащите ни!</span> <span class="verse"><a name="59">59</a>И тези мои думи, с които отправих молба пред ГОСПОДА, нека бъдат близо до ГОСПОДА, нашия Бог, ден и нощ, за да защитава правото на слугата Си и правото на народа Си Израил според нуждата за всеки ден,</span> <span class="verse"><a name="60">60</a>за да познаят всичките народи на земята, че ГОСПОД е Бог и няма друг!</span> <span class="verse"><a name="61">61</a>Затова нека сърцата ви бъдат неразделени към ГОСПОДА, нашия Бог, да ходите в наредбите Му и да пазите заповедите Му, както е днес.</span> <span class="verse"><a name="62">62</a>Тогава царят и целият Израил с него принесоха жертви пред ГОСПОДА.</span> <span class="verse"><a name="63">63</a>И Соломон принесе за примирителна жертва, която пожертва на ГОСПОДА, двадесет и две хиляди говеда и сто и двадесет хиляди овце. Така царят и всичките израилеви синове посветиха ГОСПОДНИЯ дом.</span> <span class="verse"><a name="64">64</a>В същия ден царят освети средата на двора, който беше пред ГОСПОДНИЯ дом, защото там принесе всеизгарянето и хлебния принос, и тлъстината на примирителните жертви, понеже бронзовият олтар, който беше пред ГОСПОДА, беше прекалено малък, за да побере всеизгарянето и хлебния принос, и тлъстината на примирителните жертви.</span> <span class="verse"><a name="65">65</a>И в онова време Соломон и целият Израил с него, голямо събрание, от прохода на Емат до Египетския поток, направиха празника на колибите пред ГОСПОДА, нашия Бог, за седем дни и още седем дни, общо четиринадесет дни.</span> <span class="verse"><a name="66">66</a>На осмия ден разпусна народа и те благословиха царя и си отидоха в шатрите си радостни и с весело сърце заради цялото добро, което ГОСПОД беше показал към слугата Си Давид и към народа Си Израил.</span> </p></div</div></div></body></html>