<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1kgs/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1kgs">1 Kings</a> &gt <strong>Chapter 10</strong></div><p><span class="verse"><a name="1">1</a>И савската царица чу слуха за Соломон заради ГОСПОДНОТО Име и дойде, за да го изпита със загадки.</span> <span class="verse"><a name="2">2</a>Тя дойде в Ерусалим с много голяма свита, с камили, които носеха аромати и злато в много голямо количество, и скъпоценни камъни. И тя дойде при Соломон и говори с него за всичко, което имаше на сърце.</span> <span class="verse"><a name="3">3</a>И Соломон отговори на всичките й въпроси; нямаше нищо скрито за царя, което не й обясни.</span> <span class="verse"><a name="4">4</a>И когато савската царица видя цялата мъдрост на Соломон и дома, който беше построил,</span> <span class="verse"><a name="5">5</a>и храната на трапезата му, и седенето на слугите му, и стоенето на служителите му, и облеклото им, и виночерпците му, и изкачването, с което се изкачваше в ГОСПОДНИЯ дом, дъхът й секна.</span> <span class="verse"><a name="6">6</a>И тя каза на царя: Вярна беше думата, която чух в земята си, за делата ти и за мъдростта ти.</span> <span class="verse"><a name="7">7</a>И аз не вярвах на думите, докато не дойдох и не видях с очите си; и ето, дори и половината не ми е било казано. Мъдростта ти и благата ти надминават слуха, който бях чула.</span> <span class="verse"><a name="8">8</a>Блажени хората ти и блажени тези твои слуги, които стоят постоянно пред теб и слушат мъдростта ти!</span> <span class="verse"><a name="9">9</a>Благословен ГОСПОД, твоят Бог, който благоволи в теб, да те постави на израилевия престол! Понеже ГОСПОД е възлюбил Израил до века, затова те е направил цар, за да вършиш правосъдие и правда.</span> <span class="verse"><a name="10">10</a>И тя даде на царя сто и двадесет таланта злато и аромати в много голямо количество и скъпоценни камъни. Никога вече не дойде такова изобилие от аромати, като това, което савската царица даде на цар Соломон.</span> <span class="verse"><a name="11">11</a>А и корабите на Хирам, които докарваха злато от Офир, докараха от Офир много голямо количество алмугово дърво и скъпоценни камъни.</span> <span class="verse"><a name="12">12</a>И царят направи от алмуговото дърво парапети за ГОСПОДНИЯ дом и за царската къща и арфи и лири за певците. Толкова много алмугово дърво не е идвало и не е било виждано и до днес.</span> <span class="verse"><a name="13">13</a>И цар Соломон даде на савската царица всичко, което тя пожела, за което помоли, освен онова, което цар Соломон й даде по своя воля. И тя се обърна и отиде в земята си, тя и слугите й.</span> <span class="verse"><a name="14">14</a>А теглото на златото, което идваше при Соломон за една година, беше шестстотин шестдесет и шест таланта злато,</span> <span class="verse"><a name="15">15</a>освен онова, което се събираше от търговците, от приходите на търговците, от всичките царе на Арабия и от управителите на страната.</span> <span class="verse"><a name="16">16</a>И цар Соломон направи двеста щита от ковано злато — с шестстотин сикъла злато се покриваше всеки щит —</span> <span class="verse"><a name="17">17</a>и триста щитчета от ковано злато — с три мнаси злато се покриваше всяко щитче. И царят ги постави в къщата "Ливанска гора".</span> <span class="verse"><a name="18">18</a>И царят направи един голям престол от слонова кост и го обкова с чисто злато.</span> <span class="verse"><a name="19">19</a>Престолът имаше шест стъпала и горната част на престола беше кръгла отзад; имаше и подлакътници от двете страни на мястото за сядане, и два лъва стояха до подлакътниците.</span> <span class="verse"><a name="20">20</a>И дванадесет лъва стояха там, на шестте стъпала, по един от всяка страна. Такова нещо не е било правено за никое друго царство.</span> <span class="verse"><a name="21">21</a>И всички съдове за пиене на цар Соломон бяха от злато, и всичките съдове на къщата "Ливанска гора" бяха от чисто злато. Нищо не беше от сребро, то се считаше за нищо в дните на Соломон.</span> <span class="verse"><a name="22">22</a>Защото царят имаше тарсийски кораби в морето, заедно с корабите на Хирам; веднъж на три години тарсийските кораби идваха натоварени със злато и сребро, слонова кост и маймуни, и пауни.</span> <span class="verse"><a name="23">23</a>И цар Соломон беше по-велик от всичките царе на света по богатство и мъдрост.</span> <span class="verse"><a name="24">24</a>И цялата земя търсеше лицето на Соломон, за да чуе мъдростта му, която Бог беше вложил в сърцето му.</span> <span class="verse"><a name="25">25</a>И те донасяха всеки дара си: вещи от сребро и вещи от злато, и облекла, и оръжия, и аромати, коне и мулета. Така ставаше година след година.</span> <span class="verse"><a name="26">26</a>И Соломон събра колесници и конници и имаше хиляда и четиристотин колесници и дванадесет хиляди конници, и ги настани в градовете за колесниците и при царя в Ерусалим.</span> <span class="verse"><a name="27">27</a>И царят направи среброто в Ерусалим като камъни и направи кедрите многобройни като черниците в низината.</span> <span class="verse"><a name="28">28</a>И износът на коне за Соломон ставаше от Египет; кервани от царски търговци ги купуваха на стада за определена цена.</span> <span class="verse"><a name="29">29</a>И една колесница, която се изнасяше и докарваше от Египет, се купуваше за шестстотин сребърни сикъла, а един кон — за сто и петдесет. И така се изнасяха и за всичките хетейски царе и за арамейските царе чрез ръката на търговците.</span> </p></div</div></div></body></html>