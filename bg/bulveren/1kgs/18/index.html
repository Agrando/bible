<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1kgs/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1kgs">1 Kings</a> &gt <strong>Chapter 18</strong></div><p><span class="verse"><a name="1">1</a>И след много дни ГОСПОДНОТО слово беше към Илия в третата година на сушата и каза: Иди, покажи се на Ахав, и Аз ще изпратя дъжд по лицето на земята.</span> <span class="verse"><a name="2">2</a>И Илия отиде да се покаже на Ахав. А гладът в Самария беше страшен.</span> <span class="verse"><a name="3">3</a>И Ахав повика Авдия, който беше управител над дома. А Авдия много се боеше от ГОСПОДА;</span> <span class="verse"><a name="4">4</a>и когато Езавел избиваше ГОСПОДНИТЕ пророци, Авдия беше взел сто пророци и ги беше скрил, по петдесет в пещера, и ги хранеше с хляб и вода.</span> <span class="verse"><a name="5">5</a>И Ахав каза на Авдия: Обиколи земята до всичките водни извори и до всичките потоци; може би ще намерим трева, за да запазим живи конете и мулетата и да не избиваме добитъка.</span> <span class="verse"><a name="6">6</a>И те си разделиха земята, за да я обиколят: Ахав отиде сам по един път, а Авдия отиде сам по друг път.</span> <span class="verse"><a name="7">7</a>И когато Авдия беше на пътя, ето, Илия го срещна. И той го позна и падна на лицето си, и каза: Ти ли си, господарю мой, Илия?</span> <span class="verse"><a name="8">8</a>А той му каза: Аз съм. Иди, кажи на господаря си: Ето Илия.</span> <span class="verse"><a name="9">9</a>А той каза: Какво съм съгрешил, че предаваш слугата си в ръката на Ахав, за да ме убие?</span> <span class="verse"><a name="10">10</a>Жив е ГОСПОД, твоят Бог — няма народ или царство, където господарят ми да не е пращал да те търсят! И когато кажеха: Няма го! — той караше царството или народа да се закълнат, че не са те намерили.</span> <span class="verse"><a name="11">11</a>А сега ти казваш: Иди, кажи на господаря си: Ето Илия!</span> <span class="verse"><a name="12">12</a>И ще стане така, че когато си отида от теб, ГОСПОДНИЯТ Дух ще те отнесе не знам къде; и когато отида и кажа на Ахав и той не те намери, ще ме убие! А слугата ти се бои от ГОСПОДА от младостта си.</span> <span class="verse"><a name="13">13</a>Не е ли съобщено на господаря ми какво направих, когато Езавел убиваше ГОСПОДНИТЕ пророци — че скрих сто души от ГОСПОДНИТЕ пророци, по петдесет в пещера, и ги храних с хляб и вода?</span> <span class="verse"><a name="14">14</a>А сега ти казваш: Иди, кажи на господаря си: Ето Илия. Той ще ме убие!</span> <span class="verse"><a name="15">15</a>Тогава Илия каза: Жив е ГОСПОД на Войнствата, пред когото стоя — днес непременно ще му се покажа!</span> <span class="verse"><a name="16">16</a>Тогава Авдия отиде да посрещне Ахав и му каза. И Ахав отиде да посрещне Илия.</span> <span class="verse"><a name="17">17</a>И когато Ахав видя Илия, Ахав му каза: Ти ли си, който докара беда на Израил?</span> <span class="verse"><a name="18">18</a>А той отговори: Не аз докарах беда на Израил, а ти и твоят бащин дом, защото оставихте заповедите на ГОСПОДА и последвахте ваалимите.</span> <span class="verse"><a name="19">19</a>И сега изпрати и събери целия Израил при мен на планината Кармил и четиристотин и петдесетте пророци на Ваал, и четиристотинте пророци на Ашера, които ядат на трапезата на Езавел.</span> <span class="verse"><a name="20">20</a>И Ахав изпрати сред всичките израилеви синове и събра пророците на планината Кармил.</span> <span class="verse"><a name="21">21</a>Тогава Илия дойде при целия народ и каза: Докога ще куцате на две страни? Ако ГОСПОД е Богът, следвайте Него; а ако е Ваал, следвайте него! Но народът не му отговори нито дума.</span> <span class="verse"><a name="22">22</a>Тогава Илия каза на народа: Само аз останах пророк на ГОСПОДА, а пророците на Ваал са четиристотин и петдесет мъже.</span> <span class="verse"><a name="23">23</a>Нека сега ни дадат два юнеца. Те нека си изберат единия юнец и да го разсекат на късове, и да го сложат на дървата, но да не слагат огън. И аз ще приготвя другия юнец и ще го сложа на дървата, но няма да сложа огън.</span> <span class="verse"><a name="24">24</a>Тогава вие призовете името на вашия бог и аз ще призова Името на ГОСПОДА. И Богът, който отговори с огън, Той е Бог. И целият народ отговори и каза: Добро е това слово.</span> <span class="verse"><a name="25">25</a>И Илия каза на пророците на Ваал: Изберете си единия юнец и го пригответе първо вие, защото сте много; и призовете името на вашия бог, но не слагайте огън.</span> <span class="verse"><a name="26">26</a>И те взеха юнеца, който им се даде, и го приготвиха, и призоваваха името на Ваал от сутринта до пладне и казваха: О, Ваал, отговори ни! Но нямаше глас и никой не отговори. И те подскачаха около олтара, който бяха направили.</span> <span class="verse"><a name="27">27</a>И около пладне Илия им се присмиваше и казваше: Викайте със силен глас, защото той е бог — или се е замислил, или е по нуждата си, или е на път, или може би спи и трябва да се събуди!</span> <span class="verse"><a name="28">28</a>А те викаха със силен глас и се режеха според обичая си с мечове и копия, докато кръвта бликна от тях.</span> <span class="verse"><a name="29">29</a>А когато мина пладне, те пророкуваха до времето, когато се принася хлебния принос, но нямаше глас и нямаше кой да отговори, и нямаше кой да обърне внимание.</span> <span class="verse"><a name="30">30</a>Тогава Илия каза на целия народ: Приближете се при мен. И целият народ се приближи при него. И той поправи ГОСПОДНИЯ олтар, който беше съборен.</span> <span class="verse"><a name="31">31</a>И Илия взе дванадесет камъка според броя на племената на синовете на Яков, към когото беше ГОСПОДНОТО слово, казвайки: Израил ще бъде името ти!</span> <span class="verse"><a name="32">32</a>И той построи от камъните олтар в ГОСПОДНОТО Име и около олтара направи ров, широк, колкото да побере две сати семе.</span> <span class="verse"><a name="33">33</a>После нареди дървата, разсече юнеца на късове и го сложи на дървата, и каза: Напълнете четири ведра с вода и я излейте върху всеизгарянето и върху дървата.</span> <span class="verse"><a name="34">34</a>И каза: Повторете. И те повториха. И пак каза: Потретете. И потретиха.</span> <span class="verse"><a name="35">35</a>И водата течеше около олтара и той напълни и рова с вода.</span> <span class="verse"><a name="36">36</a>И по времето, когато се принася хлебният принос, пророк Илия се приближи и каза: ГОСПОДИ, Боже на Авраам, Исаак и Израил! Нека днес стане известно, че Ти си Бог в Израил, и че аз съм Твой слуга, и че по Твоето слово направих всичко това!</span> <span class="verse"><a name="37">37</a>Отговори ми, ГОСПОДИ! Отговори ми, за да познае този народ, че Ти, ГОСПОДИ, си Богът, и че Ти си обърнал сърцата им обратно към Себе Си!</span> <span class="verse"><a name="38">38</a>Тогава падна огън от ГОСПОДА и изгори всеизгарянето и дървата, и камъните, и пръстта, и облиза водата, която беше в рова.</span> <span class="verse"><a name="39">39</a>И когато целият народ видя това, всички паднаха по лице и казаха: ГОСПОД, Той е Богът! ГОСПОД, Той е Богът!</span> <span class="verse"><a name="40">40</a>Тогава Илия им каза: Хванете пророците на Ваал! Никой от тях да не избяга! И те ги хванаха и Илия ги заведе при потока Кисон, и там ги изкла.</span> <span class="verse"><a name="41">41</a>Тогава Илия каза на Ахав: Изкачи се, яж и пий; защото се чува звукът на силен дъжд.</span> <span class="verse"><a name="42">42</a>И Ахав се изкачи да яде и да пие. А Илия се изкачи на върха на Кармил и се наведе до земята, и сложи лицето си между коленете си.</span> <span class="verse"><a name="43">43</a>И каза на слугата си: Изкачи се и погледни към морето. И той се изкачи и погледна, и каза: Няма нищо. И той каза: Иди пак. И така седем пъти.</span> <span class="verse"><a name="44">44</a>И на седмия път каза: Ето, от морето се издига облак, малък колкото човешка длан. И Илия каза: Изкачи се и кажи на Ахав: Впрегни колесницата си и слез, за да не те спре дъждът.</span> <span class="verse"><a name="45">45</a>А междувременно небето почерня от облаци и вятър и заваля силен дъжд. И Ахав се качи на колесницата си и отиде в Езраел.</span> <span class="verse"><a name="46">46</a>Тогава ГОСПОДНАТА ръка беше върху Илия и той препаса слабините си, и изтича пред Ахав до прохода на Езраел.</span> </p></div</div></div></body></html>