<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1kgs/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1kgs">1 Kings</a> &gt <strong>Chapter 12</strong></div><p><span class="verse"><a name="1">1</a>И Ровоам отиде в Сихем, защото целият Израил беше дошъл в Сихем, за да го направи цар.</span> <span class="verse"><a name="2">2</a>И когато Еровоам, синът на Нават, чу това — а той беше още в Египет, където беше избягал от цар Соломон, и Еровоам остана в Египет,</span> <span class="verse"><a name="3">3</a>но изпратиха и го повикаха — тогава Еровоам и цялото израилево събрание дойдоха и говориха на Ровоам и казаха:</span> <span class="verse"><a name="4">4</a>Баща ти направи жесток ярема ни, но ти облекчи сега жестоката служба на баща си и тежкия му ярем, който той наложи върху нас, и ще ти служим.</span> <span class="verse"><a name="5">5</a>А той им каза: Идете си за още три дни и после се върнете при мен. И народът си отиде.</span> <span class="verse"><a name="6">6</a>Тогава цар Ровоам се посъветва със старейшините, които бяха стояли пред баща му Соломон, докато беше жив, и каза: Как ме съветвате да отговоря на този народ?</span> <span class="verse"><a name="7">7</a>И те му говориха и казаха: Ако днес станеш слуга на този народ и им служиш, и ги послушаш, и им говориш добри думи, тогава те ще ти бъдат слуги завинаги.</span> <span class="verse"><a name="8">8</a>Но той отхвърли съвета на старейшините, който му дадоха, и се посъветва с младежите, които бяха израснали заедно с него и стояха пред него.</span> <span class="verse"><a name="9">9</a>И той им каза: Как ме съветвате да отговорим на този народ, който ми говори и каза: Облекчи ярема, който баща ти наложи върху нас?</span> <span class="verse"><a name="10">10</a>Тогава младежите, които бяха израснали заедно с него, му говориха и казаха: Така да кажеш на този народ, който ти говори и каза: Баща ти направи тежък ярема ни, но ти ни го облекчи! — така да им кажеш: Малкият ми пръст е по-дебел от слабините на баща ми!</span> <span class="verse"><a name="11">11</a>И сега, баща ми ви е натоварил с тежък ярем, а аз ще прибавя към ярема ви. Баща ми ви е наказвал с камшици, а аз ще ви наказвам със скорпиони.</span> <span class="verse"><a name="12">12</a>И Еровоам и целият народ дойдоха при Ровоам на третия ден, както царят беше говорил и казал: Върнете се при мен на третия ден.</span> <span class="verse"><a name="13">13</a>И царят отговори на народа остро и отхвърли съвета, който му дадоха старейшините,</span> <span class="verse"><a name="14">14</a>а им говори според съвета на младежите и каза: Баща ми направи тежък вашия ярем, но аз ще прибавя към ярема ви; баща ми ви е наказвал с камшици, а аз ще ви наказвам със скорпиони.</span> <span class="verse"><a name="15">15</a>Така царят не послуша народа, защото това беше обрат от ГОСПОДА, за да изпълни словото Си, което ГОСПОД беше говорил чрез силонеца Ахия на Еровоам, сина на Нават.</span> <span class="verse"><a name="16">16</a>И когато целият Израил видя, че царят не ги послуша, народът отговори на царя и каза: Какъв дял имаме ние в Давид? Нямаме наследство в Есеевия син! По шатрите си, Израилю! Погрижи се сега за дома си, Давиде! И Израил отиде по шатрите си.</span> <span class="verse"><a name="17">17</a>А колкото до израилевите синове, които живееха в градовете на Юда, над тях царуваше Ровоам.</span> <span class="verse"><a name="18">18</a>Тогава цар Ровоам изпрати Адорам, който беше над задължителния труд, но целият Израил го уби с камъни и той умря. И цар Ровоам побърза да се качи на колесницата си, за да избяга в Ерусалим.</span> <span class="verse"><a name="19">19</a>Така Израил отстъпи от Давидовия дом, както е и до днес.</span> <span class="verse"><a name="20">20</a>А когато целият Израил чу, че Еровоам се е върнал, изпратиха и го повикаха пред обществото, и го направиха цар над целия Израил. Никой не последва Давидовия дом, освен само юдовото племе.</span> <span class="verse"><a name="21">21</a>А Ровоам дойде в Ерусалим и събра целия юдов дом и вениаминовото племе, сто и осемдесет хиляди избрани воини, за да се бият срещу израилевия дом, за да възвърне царството на Ровоам, сина на Соломон.</span> <span class="verse"><a name="22">22</a>Тогава Божието слово беше към Божия човек Семая и каза:</span> <span class="verse"><a name="23">23</a>Говори на юдовия цар Ровоам, сина на Соломон, и на целия юдов и вениаминов дом, и на останалия народ и кажи:</span> <span class="verse"><a name="24">24</a>Така казва ГОСПОД: Да не излизате и да не се биете срещу братята си, израилевите синове! Върнете се всеки у дома си, защото от Мен стана това нещо. И те послушаха ГОСПОДНОТО слово и се върнаха, и си отидоха според ГОСПОДНОТО слово.</span> <span class="verse"><a name="25">25</a>Тогава Еровоам построи Сихем в хълмистата земя на Ефрем и живееше в него. После излезе оттам и построи Фануил.</span> <span class="verse"><a name="26">26</a>И Еровоам каза в сърцето си: Сега царството ще се върне на Давидовия дом.</span> <span class="verse"><a name="27">27</a>Ако този народ се изкачва да принася жертви в ГОСПОДНИЯ дом в Ерусалим, тогава сърцето на този народ ще се обърне пак към господаря им, към юдовия цар Ровоам; и те ще ме убият и ще се върнат при юдовия цар Ровоам.</span> <span class="verse"><a name="28">28</a>Затова царят реши и направи две златни телета, и им каза: Много ви е да се изкачвате до Ерусалим; ето боговете ти, Израилю, които те изведоха от египетската земя!</span> <span class="verse"><a name="29">29</a>И той постави едното във Ветил, а другото сложи в Дан.</span> <span class="verse"><a name="30">30</a>А това нещо стана грях, защото народът отиваше да се кланя пред едното чак до Дан.</span> <span class="verse"><a name="31">31</a>И той направи домове по високите места и направи свещеници от всякакви хора, които не бяха от синовете на Леви.</span> <span class="verse"><a name="32">32</a>И Еровоам направи празник в осмия месец, на петнадесетия ден от месеца, като празника, който се правеше в Юда, и принесе жертви на олтара. Така направи във Ветил и жертваше на телетата, които беше направил. И настани във Ветил свещениците на високите места, които беше направил.</span> <span class="verse"><a name="33">33</a>Така той принесе жертви на олтара, който беше направил във Ветил, на петнадесетия ден от осмия месец — месеца, който беше измислил от сърцето си, и направи празник за израилевите синове, и принесе жертви на олтара, и покади.</span> </p></div</div></div></body></html>