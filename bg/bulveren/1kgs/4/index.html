<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Така цар Соломон царуваше над целия Израил.</span> <span class="verse"><a name="2">2</a>А ето първенците, които имаше: Азария, синът на Садок, беше свещеник;</span> <span class="verse"><a name="3">3</a>Елиореф и Ахия, синовете на Сиса, бяха писари; Йосафат, синът на Ахилуд, беше летописец;</span> <span class="verse"><a name="4">4</a>Ваная, синът на Йодая, беше над войската; Садок и Авиатар бяха свещеници;</span> <span class="verse"><a name="5">5</a>Азария, синът на Натан, беше над надзирателите; Завуд, синът на Натан беше велможа, приятел на царя;</span> <span class="verse"><a name="6">6</a>Ахисар беше над дома; а Адонирам, синът на Авда, беше над задължителния труд.</span> <span class="verse"><a name="7">7</a>И Соломон имаше дванадесет надзиратели над целия Израил, които доставяха храна за царя и за дома му; всеки доставяше храна за един месец в годината.</span> <span class="verse"><a name="8">8</a>И ето имената им: синът на Ор — в хълмистата земя на Ефрем;</span> <span class="verse"><a name="9">9</a>синът на Декер — в Макас и Саалвим, и Ветсемес, и Елон-Ветанан;</span> <span class="verse"><a name="10">10</a>синът на Есед — в Арувот; негов беше Сохо и цялата земя на Ефер;</span> <span class="verse"><a name="11">11</a>синът на Авинадав — в целия Нафат-Дор; той имаше за жена Соломоновата дъщеря Тафат;</span> <span class="verse"><a name="12">12</a>Ваана, синът на Ахилуд — в Таанах и Магедон, и в целия Ветсан, който е до Царетан под Езраел, от Ветсан до Авел-Меола чак от другата страна на Йокмеам;</span> <span class="verse"><a name="13">13</a>синът на Гевер — в Рамот-Галаад; негови бяха селищата на Яир, сина на Манасия, които са в Галаад; негова беше и ивицата Аргов, която е във Васан — шестдесет големи града със стени и бронзови лостове;</span> <span class="verse"><a name="14">14</a>Ахинадав, синът на Идо — в Маханаим;</span> <span class="verse"><a name="15">15</a>Ахимаас — в Нефталим; и той беше взел Соломоновата дъщеря Васемата за жена;</span> <span class="verse"><a name="16">16</a>Ваана, синът на Хусай — в Асир и в Алот;</span> <span class="verse"><a name="17">17</a>Йосафат, синът на Фаруя — в Исахар;</span> <span class="verse"><a name="18">18</a>Семей, синът на Ила — във Вениамин;</span> <span class="verse"><a name="19">19</a>Гевер, синът на Урия — в галаадската земя, земята на аморейския цар Сион и на васанския цар Ог; и той беше единственият надзирател в тази земя.</span> <span class="verse"><a name="20">20</a>Юда и Израил бяха така многобройни както морския пясък по множество; и ядяха, пиеха и се веселяха.</span> <span class="verse"><a name="21">21</a>И Соломон владееше над всичките царства от реката Ефрат до земята на филистимците и до границата на Египет. Те плащаха данък и служеха на Соломон през всичките дни на живота му.</span> <span class="verse"><a name="22">22</a>А продоволствието на Соломон за един ден беше тридесет кора пшенично брашно, шестдесет кора брашно,</span> <span class="verse"><a name="23">23</a>десет угоени говеда, двадесет говеда от пасбището и сто овце, освен елени, газели, сръндаци и угоени птици.</span> <span class="verse"><a name="24">24</a>Защото той владееше над цялата земя отсам реката Ефрат, от Тапса до Газа, над всичките царе отсам реката; и имаше мир навсякъде около себе си.</span> <span class="verse"><a name="25">25</a>И Юда и Израил живееха в безопасност, всеки под лозата си и под смокинята си, от Дан до Вирсавее, през всичките дни на Соломон.</span> <span class="verse"><a name="26">26</a>И Соломон имаше четиридесет хиляди конюшни за конете на колесниците си и дванадесет хиляди конници.</span> <span class="verse"><a name="27">27</a>И надзирателите, всеки в месеца си, осигуряваха храна за цар Соломон и за всички, които идваха на трапезата на цар Соломон; не оставяха нищо да липсва.</span> <span class="verse"><a name="28">28</a>Носеха и ечемик, и слама за конете и за колесничните коне на мястото, където бяха, всеки според определеното за него.</span> <span class="verse"><a name="29">29</a>И Бог даде на Соломон мъдрост и изключително голям разум, и широта на сърцето като пясъка на морския бряг.</span> <span class="verse"><a name="30">30</a>И мъдростта на Соломон надмина мъдростта на всичките източни жители и цялата египетска мъдрост.</span> <span class="verse"><a name="31">31</a>И той беше по-мъдър от всички хора — от езраеца Етан и от Еман, и от Халкол, и от Дарда, синовете на Маол; и името му беше известно сред всичките околни народи.</span> <span class="verse"><a name="32">32</a>Той изрече три хиляди притчи, а песните му бяха хиляда и пет.</span> <span class="verse"><a name="33">33</a>Той говори и за дърветата — от ливанския кедър чак до исопа, който никне по стената; говори и за животните, за птиците, за влечугите и за рибите.</span> <span class="verse"><a name="34">34</a>И от всички народи идваха да чуят мъдростта на Соломон, от всички царе на света, които бяха чули за неговата мъдрост.</span> </p></div</div></div></body></html>