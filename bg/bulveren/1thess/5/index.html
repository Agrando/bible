<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>А за годините и времената, братя, няма нужда да ви пиша,</span> <span class="verse"><a name="2">2</a>защото вие добре знаете, че Господният Ден ще дойде както крадец нощем.</span> <span class="verse"><a name="3">3</a>Когато казват: Мир и безопасност; тогава ще дойде върху тях внезапна погибел както болките върху бременна жена; и няма да избегнат.</span> <span class="verse"><a name="4">4</a>Но вие, братя, не сте в тъмнина, че денят да дойде върху вас като крадец.</span> <span class="verse"><a name="5">5</a>Защото всички вие сте синове на светлината, синове на деня; ние не сме от нощта, нито от тъмнината.</span> <span class="verse"><a name="6">6</a>И така, да не спим както другите, а да бъдем будни и трезви.</span> <span class="verse"><a name="7">7</a>Защото, които спят, нощем спят и които се опиват, нощем се опиват.</span> <span class="verse"><a name="8">8</a>Но ние, които сме от деня, нека бъдем трезви и нека облечем бронения нагръдник на вярата и любовта и сложим за шлем надеждата на спасението.</span> <span class="verse"><a name="9">9</a>Защото Бог ни е определил не за гняв, а за да придобием спасение чрез нашия Господ Иисус Христос,</span> <span class="verse"><a name="10">10</a>който умря за нас, така че – будни ли сме, или спим – да живеем заедно с Него.</span> <span class="verse"><a name="11">11</a>Затова се насърчавайте помежду си и се изграждайте един друг, както и правите.</span> <span class="verse"><a name="12">12</a>И молим ви, братя, да признавате тези, които се трудят между вас като ваши настойници в Господа и ви поучават,</span> <span class="verse"><a name="13">13</a>и да се отнасяте към тях с голямо уважение и с любов заради делото им. Живейте в мир помежду си.</span> <span class="verse"><a name="14">14</a>Молим ви още, братя, вразумявайте безредните, насърчавайте малодушните, поддържайте слабите, бъдете търпеливи към всички.</span> <span class="verse"><a name="15">15</a>Внимавайте никой да не връща зло за зло на никого, а винаги се стремете към това, което е добро — един за друг и за всички.</span> <span class="verse"><a name="16">16</a>Винаги се радвайте.</span> <span class="verse"><a name="17">17</a>Непрестанно се молете.</span> <span class="verse"><a name="18">18</a>За всичко благодарете, защото това е Божията воля за вас в Христос Иисус.</span> <span class="verse"><a name="19">19</a>Не угасяйте Духа.</span> <span class="verse"><a name="20">20</a>Пророчества не презирайте,</span> <span class="verse"><a name="21">21</a>но изпитвайте всичко; дръжте доброто.</span> <span class="verse"><a name="22">22</a>Въздържайте се от всякакво зло.</span> <span class="verse"><a name="23">23</a>И Сам Бог на мира да ви освети напълно; и дано се запазят непокътнати вашият дух, душа и тяло без порок при пришествието на нашия Господ Иисус Христос.</span> <span class="verse"><a name="24">24</a>Верен е Онзи, който ви призовава, и ще го направи.</span> <span class="verse"><a name="25">25</a>Братя, молете се за нас.</span> <span class="verse"><a name="26">26</a>Поздравете всичките братя със свята целувка.</span> <span class="verse"><a name="27">27</a>Заклевам ви в Господа да се прочете това писмо на всичките (свети) братя.</span> <span class="verse"><a name="28">28</a>Благодатта на нашия Господ Иисус Христос да бъде с вас. (Амин.)</span> </p></div</div></div></body></html>