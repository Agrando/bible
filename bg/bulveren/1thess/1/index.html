<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1thess/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1thess">1 Thessalonians</a> &gt <strong>Chapter 1</strong></div><p><span class="verse"><a name="1">1</a>Павел и Сила, и Тимотей до солунската църква в Бог Отец и Господ Иисус Христос: Благодат и мир да бъде на вас!</span> <span class="verse"><a name="2">2</a>Винаги благодарим на Бога за всички вас и ви споменаваме в молитвите си,</span> <span class="verse"><a name="3">3</a>като си спомняме непрестанно пред нашия Бог и Отец за вашата работа във вярата и усилия на любов, и твърдост в надежда в нашия Господ Иисус Христос.</span> <span class="verse"><a name="4">4</a>Понеже знаем, възлюбени от Бога братя, че Той ви е избрал;</span> <span class="verse"><a name="5">5</a>защото нашето благовестие не дойде до вас само с думи, но също и със сила, със Светия Дух и с голяма увереност; както и знаете какви се показахме помежду ви заради вас.</span> <span class="verse"><a name="6">6</a>И вие станахте подражатели на нас и на Господа, като приехте словото сред много скръб с радостта на Светия Дух;</span> <span class="verse"><a name="7">7</a>така че станахте пример на всички вярващи в Македония и Ахая.</span> <span class="verse"><a name="8">8</a>Защото от вас се прогласи Господното слово не само в Македония и Ахая, но за вашата вяра в Бога се разчу навсякъде, така че няма нужда ние да казваме нищо за нея.</span> <span class="verse"><a name="9">9</a>Защото самите те разказват за нас – какъв достъп сме имали при вас и как сте се обърнали към Бога от идолите, за да служите на живия и истинен Бог</span> <span class="verse"><a name="10">10</a>и да очаквате Неговия Син от небесата, когото Той възкреси от мъртвите – Иисус, който ни избавя от идещия гняв.</span> </p></div</div></div></body></html>