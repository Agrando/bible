<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1thess">1 Thessalonians</a> &gt <strong>Chapter 3</strong></div><p><span class="verse"><a name="1">1</a>Затова, когато не можахме повече да търпим, намерихме за добре да останем сами в Атина</span> <span class="verse"><a name="2">2</a>и изпратихме Тимотей, нашия брат и съработник на Бога, и съработник в благовестието на Христос, да ви утвърди и да ви утеши във вярата ви,</span> <span class="verse"><a name="3">3</a>за да не се разколебае никой от тези скърби. Защото вие сами знаете, че за това сме определени,</span> <span class="verse"><a name="4">4</a>понеже, когато бяхме при вас, ви казахме предварително, че ще има да страдаме, което и стана, както знаете.</span> <span class="verse"><a name="5">5</a>Затова, когато не можах повече да търпя, го изпратих, за да узная за вярата ви, да не би по някакъв начин да ви е изкушил изкусителят и трудът ни да бъде напразно.</span> <span class="verse"><a name="6">6</a>Но сега, когато Тимотей от вас дойде при нас и ни донесе добри вести за вашата вяра и любов и че имате винаги добри спомени за нас и копнеете да ни видите, както и ние вас,</span> <span class="verse"><a name="7">7</a>тогава ние, братя, при цялата наша нужда и скръб, се утешихме за вас поради вашата вяра;</span> <span class="verse"><a name="8">8</a>понеже ние сега живеем, ако вие стоите твърдо в Господа.</span> <span class="verse"><a name="9">9</a>Защото как можем да се отблагодарим на Бога за вас, за цялата радост, с която се радваме за вас пред нашия Бог?</span> <span class="verse"><a name="10">10</a>Нощ и ден се молим най-усърдно, за да видим лицата ви и да допълним това, което не достига на вашата вяра.</span> <span class="verse"><a name="11">11</a>А дано Сам Бог и нашият Отец и нашият Господ Иисус да насочат пътя ни към вас.</span> <span class="verse"><a name="12">12</a>И Господ да ви направи да растете и да изобилствате в любов един към друг и към всички, както и ние към вас,</span> <span class="verse"><a name="13">13</a>за да утвърди сърцата ви непорочни в святост пред нашия Бог и Отец при пришествието на нашия Господ Иисус с всичките Негови светии.</span> </p></div</div></div></body></html>