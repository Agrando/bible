<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 20</strong></div><p><span class="verse"><a name="1">1</a>Atëherë Perëndia shqiptoi tërë këto fjalë, duke thënë:</span> <span class="verse"><a name="2">2</a>&quot;Unë jam Zoti, Perëndia yt, që të nxori nga vendi i Egjiptit, nga shtëpia e skllavërisë.</span> <span class="verse"><a name="3">3</a>Nuk do të kesh perëndi të tjerë para meje.</span> <span class="verse"><a name="4">4</a>Nuk do të bësh skulpturë ose shëmbëlltyrë të asnjë gjëje që ndodhet aty në qiejt ose këtu poshtë në tokë ose në ujërat nën tokë.</span> <span class="verse"><a name="5">5</a>Nuk do të përkulesh para tyre dhe as do t'i shërbesh, sepse unë, Zoti, Perëndia yt, jam një Perëndi xheloz që dënon padrejtësinë e etërve mbi fëmijve të tyre deri në brezin e tretë dhe të katërt të atyre që më urrejnë,</span> <span class="verse"><a name="6">6</a>dhe unë përdor dashamirësi për mijëra, për ata që më duan dhe që zbatojnë urdhërimet e mia.</span> <span class="verse"><a name="7">7</a>Nuk do ta përdorësh emrin e Zotit, të Perëndisë tënd, kot, sepse Zoti nuk do të lërë të pandëshkuar atë që përdor kot emrin e tij.</span> <span class="verse"><a name="8">8</a>Mbaje mend ditën e shtunë për ta shenjtëruar.</span> <span class="verse"><a name="9">9</a>Do të punosh gjashtë ditë dhe në ato do të bësh të gjithë punën tënde;</span> <span class="verse"><a name="10">10</a>por dita e shtatë është e shtuna, e shenjtë për Zotin, Perëndinë tënd; nuk do të bësh në atë ditë asnjë punë, as ti, as biri yt, as bija jote, as shërbëtori yt, as shërbëtorja jote, as kafshët e tua, as i huaji që ndodhet brenda portave të tua;</span> <span class="verse"><a name="11">11</a>sepse në gjashtë ditë Zoti krijoi qiejt dhe tokën, detin dhe gjithçka që është në to, dhe ditën e shtunë ai pushoi; prandaj Zoti e ka bekuar ditën e shabatit dhe e ka shenjtëruar atë.</span> <span class="verse"><a name="12">12</a>Do të nderosh atin tënd dhe nënën tënde, me qëllim që ditët e tua të jenë të gjata mbi tokën që Zoti, Perëndia yt, po të jep.</span> <span class="verse"><a name="13">13</a>Nuk do të vrasësh.</span> <span class="verse"><a name="14">14</a>Nuk do të shkelësh besnikërinë bashkëshortore.</span> <span class="verse"><a name="15">15</a>Nuk do të vjedhësh.</span> <span class="verse"><a name="16">16</a>Nuk do të bësh dëshmi të rreme kundër të afërmit tënd.</span> <span class="verse"><a name="17">17</a>Nuk do të dëshirosh shtëpinë e të afërmit tënd; nuk do të dëshirosh gruan e të afërmit tënd, as shërbëtorin e tij, as shërbëtoren e tij, as lopën e tij, as gomarin e tij, as asgjë tjetër që është e të afërmit tënd&quot;.</span> <span class="verse"><a name="18">18</a>Tani tërë populli dëgjonte bubullimat, tingullin e borisë dhe shihte shkreptimat dhe malin që nxirrte tym. Para kësaj pamjeje, populli dridhej dhe qëndronte larg.</span> <span class="verse"><a name="19">19</a>Prandaj ata i thanë Moisiut: &quot;Fol ti me ne dhe ne do të të dëgjojmë, por të mos na flasë Perëndia që të mos vdesim&quot;.</span> <span class="verse"><a name="20">20</a>Moisiu i tha popullit: &quot;Mos u trembni, sepse Perëndia erdhi që t'ju provojë, dhe me qëllim që frika e tij të jetë gjithmonë para jush, dhe kështu të mos mëkatoni&quot;.</span> <span class="verse"><a name="21">21</a>Populli, pra, qëndronte larg, por Moisiu iu afrua errësirës së dendur ku ndodhej Perëndia.</span> <span class="verse"><a name="22">22</a>Pastaj Zoti i tha Moisiut: &quot;Do t'u thuash kështu bijve të Izraelit: &quot;Ju vetë e patë që kam folur me ju nga qielli.</span> <span class="verse"><a name="23">23</a>Nuk do të bëni perëndi të tjera afër meje; nuk do të bëni perëndi prej argjendi ose prej ari.</span> <span class="verse"><a name="24">24</a>Do të bësh për mua një altar prej dheu dhe mbi të do të ofrosh olokaustet e tua, flitë e tua të falënderimit, delet dhe qetë e tua; në çdo vend ku do të bëj që emri im të kujtohet, do të vij te ti dhe do të të bekoj.</span> <span class="verse"><a name="25">25</a>Dhe në rast se do të ndërtosh për mua një altar me gurë, nuk do ta ndërtosh me gurë të latuar; sepse duke ngritur mbi to daltën do t'i ndotësh.</span> <span class="verse"><a name="26">26</a>Dhe nuk do të ngjitesh në altarin tim me anë shkallaresh, me qëllim që mbi të të mos zbulohet lakuriqësia jote&quot;&quot;.</span> </p></div</div></div></body></html>