<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 33</strong></div><p><span class="verse"><a name="1">1</a>Zoti i tha Moisiut: &quot;Shko, ngjitu që këtej, ti së bashku me popullin që nxore nga vendi i Egjiptit, drejt vendit, që u premtova me betim Abrahamit, Isakut dhe Jakobit, duke u thënë: &quot;Unë do t'ua jap pasardhësve të tu&quot;.</span> <span class="verse"><a name="2">2</a>Unë do të dërgoj një Engjëll para teje dhe do t'i dëboj Kananejtë, Amorejtë, Hitejtë, Perezejtë, Hivejtë dhe Jebusejtë.</span> <span class="verse"><a name="3">3</a>Ngjitu drejt vendit ku rrjedh qumësht dhe mjaltë, sepse unë do të ngjitem bashkë me ty, sepse je një popull me qafë të fortë, dhe nuk dua të të shfaros rrugës&quot;.</span> <span class="verse"><a name="4">4</a>Kur populli dëgjoi këto fjalë të kobshme, ndjeu një hidhërim të thellë, dhe askush nuk vuri stolitë e tij.</span> <span class="verse"><a name="5">5</a>Në fakt Zoti i kishte thënë Moisiut: &quot;U thuaj bijve të Izraelit: &quot;Ju jeni një popull me qafë të fortë; në qoftë se unë do të ngjitesha edhe për një çast të vetëm në mesin tënd, do të të konsumoja!  Prandaj tani hiqi stolitë e tua dhe kështu unë  do të di çfarë duhet të bëj me ty&quot;&quot;.</span> <span class="verse"><a name="6">6</a>Kështu bijtë e Izraelit i hoqën stolitë e tyre, që nga nisja e tyre nga mali Horeb e tutje.</span> <span class="verse"><a name="7">7</a>Pastaj Moisiu mori çadrën dhe e ngriti jashtë kampit, larg tij dhe e quajti tenda e mbledhjes; kushdo që kërkonte Zotin, dilte drejt çadrës së mbledhjes, që ndodhej jashtë kampit.</span> <span class="verse"><a name="8">8</a>Kur Moisiu dilte për të shkuar në çadër, tërë populli ngrihej, dhe secili rrinte më këmbë në hyrje të çadrës së vet dhe ndiqte me sy Moisiun, deri sa ai të hynte në çadër.</span> <span class="verse"><a name="9">9</a>Dhe kur Moisiu hynte në tendë, shtylla e resë zbriste dhe ndalej në hyrje të saj, dhe Zoti fliste me Moisiun.</span> <span class="verse"><a name="10">10</a>Tërë populli e shihte shtyllën e resë së ndaluar në hyrjen e çadrës; kështu tërë populli ngrihej dhe secili përkulej në hyrje të çadrës së vet.</span> <span class="verse"><a name="11">11</a>Kështu Zoti fliste me Moisiun ballë për ballë, ashtu si një njeri flet me mikun e tij; pastaj Moisiu kthehej në kamp. Por Jozueu, biri i Nunit, zbatuesi i tij i ri, nuk largohej nga çadra.</span> <span class="verse"><a name="12">12</a>Pastaj Moisiu i tha Zotit: &quot;Pa shiko, ti më thua: &quot;Bëj që ky popull të ngjitet&quot;. Por ti nuk më ke thënë cilin do të dërgosh me mua. Megjithatë ke thënë: &quot;Unë të njoh personalisht dhe ke gjetur hir në sytë e mi&quot;.</span> <span class="verse"><a name="13">13</a>Prandaj tani, që më ke me sy të mirë, më bëj të njohura rrugët e tua, që të kem mundësi të të njoh dhe të fitoj hir në sytë e tu. Merr parasysh gjithashtu se ky komb është populli yt&quot;.</span> <span class="verse"><a name="14">14</a>Zoti u përgjigj: &quot;Prania ime do të shkojë me ty, dhe unë do të të jap pushim&quot;.</span> <span class="verse"><a name="15">15</a>Atëherë Moisiu i tha: &quot;Në qoftë se prania jote nuk vjen me mua, mos na nis që këtej.</span> <span class="verse"><a name="16">16</a>Si do të mund të njihet tani që unë dhe populli yt, kemi gjetur hir në sytë e tu? Ndofta kjo ndodh sepse ti vjen me ne? Kështu unë dhe populli yt do të dallohemi nga tërë popujt që jetojnë mbi faqen e dheut&quot;.</span> <span class="verse"><a name="17">17</a>Zoti i tha Moisiut: &quot;Do ta bëj edhe këtë gjë që ke kërkuar, sepse ti ke gjetur hir në sytë e mi dhe të njoh personalisht&quot;.</span> <span class="verse"><a name="18">18</a>Atëherë Moisiu tha: &quot;Tregomë lavdinë tënde!&quot;.</span> <span class="verse"><a name="19">19</a>Zoti iu përgjigj: &quot;Unë do të bëj që të kalojë para teje gjithë mirësia ime dhe do të shpall emrin e Zotit para teje. Do të fal atë që do të fal dhe do të mëshiroj atë që do të mëshiroj&quot;.</span> <span class="verse"><a name="20">20</a>Dhe tha akoma: &quot;Ti nuk mund të shikosh fytyrën time, sepse asnjë njeri nuk mund të më shikojë dhe të jetojë&quot;.</span> <span class="verse"><a name="21">21</a>Pastaj Zoti tha: &quot;Ja një vend afër meje; ti do të rrish mbi shkëmbin;</span> <span class="verse"><a name="22">22</a>dhe ndërsa do të kalojë lavdia ime, unë do të të vë në një të çarë të shkëmbit dhe do të të mbuloj me dorën time, deri sa të kem kaluar;</span> <span class="verse"><a name="23">23</a>pastaj do ta tërheq dorën dhe ti do të më shikosh nga kurrizi; por fytyra ime nuk mund të shihet&quot;.</span> </p></div</div></div></body></html>