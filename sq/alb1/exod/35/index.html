<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 35</strong></div><p><span class="verse"><a name="1">1</a>Moisiu thirri asamblenë e bijve të Izraelit dhe u tha atyre: &quot;Këto janë gjërat që Zoti më ka urdhëruar të bëj.</span> <span class="verse"><a name="2">2</a>Do të punohet gjashtë ditë, por dita e shtatë do të jetë për ju një ditë e shenjtë, një e shtunë pushimi, e shenjtëruar ndaj Zotit. Kushdo që bën ndonjë punë atë ditë do të dënohet me vdekje.</span> <span class="verse"><a name="3">3</a>Nuk do të ndizni zjarr në asnjë prej banesave tuaja ditën e shtunë&quot;.</span> <span class="verse"><a name="4">4</a>Pastaj Moisiu i foli tërë asamblesë së bijve të Izraelit dhe tha: &quot;Kjo është ajo që Zoti ka urdhëruar, duke thënë:</span> <span class="verse"><a name="5">5</a>&quot;Merrni ndërmjet jush një ofertë për Zotin; kushdo që ka zemër bujare do t'i çojë një ofertë Zotit: ar, argjend dhe bronz,</span> <span class="verse"><a name="6">6</a>stofa ngjyrë vjollce, të purpurta ose flakë të kuqe, li të hollë dhe lesh dhie,</span> <span class="verse"><a name="7">7</a>lëkura dashi të ngjyera në të kuq, lëkura baldose dhe dru të akacies,</span> <span class="verse"><a name="8">8</a>vaj për ndriçim të shandanit dhe aroma për vajin e vajosjes dhe për temjanin aromatik,</span> <span class="verse"><a name="9">9</a>gurë oniksi dhe gurë për t'u ngallmuar mbi efodin dhe pektoralin.</span> <span class="verse"><a name="10">10</a>Kushdo ndërmjet jush që është i aftë, le të vijë dhe të bëjë tërë ato gjëra që Zoti ka urdhëruar:</span> <span class="verse"><a name="11">11</a>tabernakullin, çadrën e tij dhe mbulesën, kapëset, dërrasat, traversat, shtyllat dhe bazat e tij,</span> <span class="verse"><a name="12">12</a>arkën, shtizat e saj, pajtuesin dhe velin e mbulesës së arkës,</span> <span class="verse"><a name="13">13</a>tryezën dhe shtizat e saj, tërë veglat e saj dhe bukën e paraqitjes;</span> <span class="verse"><a name="14">14</a>shandanin për dritë dhe veglat e tij, llambat e tij dhe vajin për ndriçim të shandanit;</span> <span class="verse"><a name="15">15</a>altarin e temjanit dhe shtizat e tij, vajin e vajosjes, temjanin aromatik dhe perden e hyrjes në tabernakull,</span> <span class="verse"><a name="16">16</a>altarin e olokausteve me grilën e tij prej bronzi, shtizat dhe tërë veglat e tij, legenin dhe bazën e tij,</span> <span class="verse"><a name="17">17</a>perdet e oborrit, shtyllat e tij dhe bazat e tyre, dhe perdja e hyrjes në oborr;</span> <span class="verse"><a name="18">18</a>kunjat e tabernakullit, kunjat e oborrit dhe litarët e tyre;</span> <span class="verse"><a name="19">19</a>rrobat e punuara hollë për të bërë shërbimin në vendin e shenjtë, rrobat e shenjta për priftin Aaron dhe rrobat e bijve të tij që të shërbejnë si priftërinj&quot;&quot;.</span> <span class="verse"><a name="20">20</a>Atëherë gjithë asambleja e bijve të Izraelit u largua nga prania e Moisiut.</span> <span class="verse"><a name="21">21</a>Kështu tërë ata që ishin të shtyrë nga zemra e tyre dhe tërë ata që ishin të shtyrë nga fryma e tyre, erdhën për t'i sjellë ofertën e tyre Zotit për veprën e çadrës së mbledhjes, për të gjitha shërbimet e tij dhe për rrobat e shenjta.</span> <span class="verse"><a name="22">22</a>Erdhën burra dhe gra, ata që kishin zemër bujare, dhe sollën me vete kapëse, vathë, unaza me vulë dhe byzylykë, lloj lloj xhevahiresh prej ari; gjithkush i solli ndonjë ofertë prej ari Zotit.</span> <span class="verse"><a name="23">23</a>Dhe të gjithë ata që kishin stofa ngjyrë vjollce, të purpurt, flakë të kuqe, ose li të hollë, apo lesh dhie, ose lëkura dashi me ngjyrë të kuqe, ose lëkurë baldose, i sollën.</span> <span class="verse"><a name="24">24</a>Kushdo që mund të bënte një ofertë prej argjendi o prej bronzi, e solli ofertën e shenjtëruar për Zotin; dhe kushdo që kishte dru prej akacieje për ndonjë punë të caktuar për shërbimin, e solli.</span> <span class="verse"><a name="25">25</a>Të gjitha gratë e zonja torën me duart e tyre dhe prunë fillin ngjyrë vjollcë, të purpurt dhe flakë të kuqe, si dhe li të hollë.</span> <span class="verse"><a name="26">26</a>Dhe të gjitha gratë që ishin të shtyra nga zemra e tyre dhe kishin zhdërvjelltësi, torën lesh dhie.</span> <span class="verse"><a name="27">27</a>Krerët e popullit sollën gurë oniksi dhe gurë për t'u ngallmuar në efodin dhe në pektoralin,</span> <span class="verse"><a name="28">28</a>aroma dhe vaj për ndriçim të shandanit, vaj për vajosjen dhe për temjanin aromatik.</span> <span class="verse"><a name="29">29</a>Të gjithë bijtë e Izraelit, burra e gra, që ishin të shtyrë nga zemra për t'i çuar diçka për tërë veprën që Zoti kishte urdhëruar të bënin me anë të Moisiut, i çuan Zotit oferta vullnetare.</span> <span class="verse"><a name="30">30</a>Moisiu u tha bijve të Izraelit: &quot;Shikoni, Zoti i thirri me emër Betsaleelin, birin e Urit, birin e Hurit, nga fisi i Judës,</span> <span class="verse"><a name="31">31</a>dhe e mbushi me Frymën e Perëndisë, me dituri, me zgjuarsi, me njohuri dhe me gjithfarë aftësish,</span> <span class="verse"><a name="32">32</a>që të mund të krijojë vizatime artistike, të punojë arin, argjendin dhe bronzin,</span> <span class="verse"><a name="33">33</a>të gdhendë gurë për t'u ngallmuar, për të punuar drurin dhe për të kryer çdo lloj punimi artistik.</span> <span class="verse"><a name="34">34</a>I ka shtënë gjithashtu në zemër aftësinë për të mësuar të tjerët, atij dhe Oholiabit, birit të Ahisamakut, nga fisi i Danve.</span> <span class="verse"><a name="35">35</a>I mbushi me diturinë e zemrës për të kryer gjithfarë punimesh të gdhendësit, të vizatuesit, të qëndistarit dhe të endësit, në ngjyrë vjollce, të purpurt, flakë të kuqe, dhe prej liri të hollë, i aftë  për të kryer çdo lloj punimi dhe për të  krijuar vizatime artistike.</span> </p></div</div></div></body></html>