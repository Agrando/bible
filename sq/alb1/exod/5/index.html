<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 5</strong></div><p><span class="verse"><a name="1">1</a>Pas kësaj, Moisiu dhe Aaroni shkuan te Faraoni dhe i thanë: &quot;Kështu thotë Zoti, Perëndia i Izraelit: &quot;Lëre popullin tim të shkojë, me qëllim që të kremtojë për mua një festë në shkretëtirë&quot;&quot;.</span> <span class="verse"><a name="2">2</a>Por Faraoni u përgjigj: &quot;Kush është Zoti që unë duhet t'i bindem zërit të tij dhe ta lë Izraelin të shkojë? Unë nuk e njoh Zotin dhe nuk kam për ta lënë Izraelin të shkojë&quot;.</span> <span class="verse"><a name="3">3</a>Atëherë ata i thanë: &quot;Perëndia i Hebrenjve na doli përballë; tani na lër të ecim tri ditë me radhë në shkretëtirë që të bëjmë një flijim për Zotin, që është Perëndia ynë, që ai të mos na godasë me murtajë ose me shpatë&quot;.</span> <span class="verse"><a name="4">4</a>Mbreti i Egjiptit u tha atyre: &quot;Pse vallë Moisiu dhe Aaroni e largojnë popullin nga puna e tij? Kthehuni në mundimet tuaja!&quot;.</span> <span class="verse"><a name="5">5</a>Faraoni tha përsëri: &quot;Ja, tani populli i vendit është i shumtë, dhe ju doni që ai të ndërpresë mundimet e tij&quot;.</span> <span class="verse"><a name="6">6</a>Kështu po atë ditë Faraoni i urdhëroi shtypësit e popullit dhe kryeintendentët e tij, duke thënë:</span> <span class="verse"><a name="7">7</a>&quot;Mos i jepni më kashtë popullit për të bërë tulla, si më parë; le të shkojnë ata vetë të mbledhin kashtën!</span> <span class="verse"><a name="8">8</a>Por i detyroni të prodhojnë të njëjtën sasi tullash që bënin më parë, pa asnjë pakësim; sepse ata janë përtacë, dhe për këtë arsye ata bërtasin, duke thënë: &quot;Të shkojmë të bëjmë fli për Perëndinë tonë!&quot;.</span> <span class="verse"><a name="9">9</a>I mbingarkoni me punë të rëndë këta njerëz, dhe ata ta kryejnë pa u vënë veshin fjalëve mashtruese&quot;.</span> <span class="verse"><a name="10">10</a>Atëherë shtypësit e popullit dhe kryeintendentët e tij dolën dhe i thanë popullit: &quot;Kështu thotë Faraoni: &quot;Unë nuk do t'ju jap më kashtë.</span> <span class="verse"><a name="11">11</a>Shkoni vetë ta gjeni kashtën ku mund të jetë, sepse puna juaj nuk do të pakësohet aspak&quot;&quot;.</span> <span class="verse"><a name="12">12</a>Kështu populli u shpërnda në të gjithë vendin e Egjiptit, për të mbledhur kallamishte në vend të kashtës.</span> <span class="verse"><a name="13">13</a>Dhe kontrollorët i nxisnin duke thënë: &quot;Përfundoni punën tuaj çdo ditë si në kohën kur kishte kashtë!&quot;.</span> <span class="verse"><a name="14">14</a>Dhe kryepunëtorët e skuadrave të bijve të Izraelit, të caktuar mbi ta nga kontrollorët e Faraonit, i rrahën dhe i pyetën: &quot;Pse nuk e keni përfunduar, dje dhe sot si më parë, sasinë e caktuar të tullave?&quot;.</span> <span class="verse"><a name="15">15</a>Atëherë kryepunëtorët e skuadrave të bijve të Izraelit erdhën për të protestuar te Faraoni, duke thënë: &quot;Pse sillesh kështu me shërbëtorët e tu?</span> <span class="verse"><a name="16">16</a>Nuk u jepet më kashtë shërbëtorëve të tu, dhe na thuhet: &quot;Bëni tulla!&quot;. Dhe ja, shërbëtorët e tu i rrahin, por faji është i popullit tënd&quot;.</span> <span class="verse"><a name="17">17</a>Atëherë ai u përgjigj: &quot;Jeni përtacë, shumë përtacë! Për këtë arsye thoni: &quot;Të bëjmë fli për Zotin&quot;.</span> <span class="verse"><a name="18">18</a>Shkoni, pra, të punoni! Nuk do t'ju jepet kashtë, por do të dorëzoni po atë sasi tullash&quot;.</span> <span class="verse"><a name="19">19</a>Kryepunëtorët e skuadrave të bijve të Izraelit u bindën se i gjeti halli, sepse u thuhej: &quot;Mos e pakësoni në asnjë mënyrë numrin e caktuar të tullave për çdo ditë&quot;.</span> <span class="verse"><a name="20">20</a>Pastaj, si dolën nga Faraoni, takuan Moisiun dhe Aaronin, që po i prisnin,</span> <span class="verse"><a name="21">21</a>dhe u thanë atyre: &quot;Le t'i hedhë sytë Zoti mbi ju dhe le të gjykojë, sepse na keni bërë të urryer në sytë e Faraonit dhe në sytë e shërbëtorëve të tij duke vënë në duart e tyre shpatën për të na vrarë&quot;.</span> <span class="verse"><a name="22">22</a>Atëherë Moisiu u kthye te Zoti dhe i tha: &quot;O Perëndi, pse e fute në halle këtë popull? Pse pra më dërgove?</span> <span class="verse"><a name="23">23</a>Sepse, qysh prej ditës që vajta te Faraoni, për t'i folur në emrin tënd, ai i ka bërë të keqe këtij populli dhe ti nuk e çlirove aspak popullin tënd&quot;.</span> </p></div</div></div></body></html>