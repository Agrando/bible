<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 13</strong></div><p><span class="verse"><a name="1">1</a>Zoti i foli Moisiut duke i thënë:</span> <span class="verse"><a name="2">2</a>&quot;Më shenjtëro çdo të parëlindur, ai që çel barkun ndër bijtë e Izraelit, qofshin njerëz apo kafshë; më takon mua&quot;.</span> <span class="verse"><a name="3">3</a>Pastaj Moisiu i tha popullit: &quot;Mbajeni mend këtë ditë, gjatë së cilës dolët nga Egjipti, nga shtëpia e skllavërisë; sepse Zoti ju nxori nga ky vend me dorë të fuqishme; nuk do të hahet bukë me maja.</span> <span class="verse"><a name="4">4</a>Ju po dilni sot, në muajin e Abibit.</span> <span class="verse"><a name="5">5</a>Atëherë pra kur Zoti do të bëjë që të hyni në vendin e Kananejve, të Hitejve, të Amorejve, të Hivejve dhe të Jebusejve që u është betuar etërve të tu të të japë, vend ku rrjedh qumështi dhe mjalti, do të kryesh këtë rit gjatë këtij muaji.</span> <span class="verse"><a name="6">6</a>Shtatë ditë me radhë do të hash bukë të ndorme; dhe ditën e shtatë do të bëhet një festë për Zotin.</span> <span class="verse"><a name="7">7</a>Do të hahet bukë e ndorme gjatë shtatë ditëve; dhe nuk do të duket bukë me maja tek ju, as do të duket maja pranë teje, brenda tërë kufijve të tu.</span> <span class="verse"><a name="8">8</a>Atë ditë do t'ia shpjegosh këtë gjë birit tënd, duke i thënë: &quot;Veprohet kështu për shkak të asaj që bëri Zoti për mua kur dola nga Egjipti&quot;.</span> <span class="verse"><a name="9">9</a>Dhe do të jetë për ty si një shenjë mbi dorën tënde dhe si një kujtim ndër sytë e tu, me qëllim që ligji i Zotit të jetë në gojën tënde; sepse Zoti të bëri të dalësh nga Egjipti me dorë të fuqishme.</span> <span class="verse"><a name="10">10</a>Zbatoje pra këtë rregull në kohën e caktuar, vit pas viti.</span> <span class="verse"><a name="11">11</a>Kur Zoti do të ketë bërë që të hysh në vendin e Kananejve, ashtu siç të është betuar ty dhe etërve të tu, dhe do të ta ketë dhënë atë,</span> <span class="verse"><a name="12">12</a>do t'i shenjtërosh Zotit tërë ata që çelin barkun dhe çdo pjellje të parë të bagëtisë që ti zotëron: meshkujt do t'i takojnë Zotit.</span> <span class="verse"><a name="13">13</a>Kështu do të shpengosh çdo pjellje të parë të gomarit me një qengj; por në qoftë se nuk dëshiron ta shpengosh, atëherë thyeja qafën; kështu do të shpengosh çdo të parëlindur të njeriut ndër bijtë e tu.</span> <span class="verse"><a name="14">14</a>Kur në të ardhmen biri yt do të të pyesë, duke thënë: &quot;Çfarë do të thotë kjo?&quot;, ti do t'i përgjigjesh: &quot;Zoti na bëri të dalim nga Egjipti, nga shtëpia e skllavërisë, me dorë të fuqishme;</span> <span class="verse"><a name="15">15</a>dhe ndodhi që, kur Faraoni nguli këmbë të mos na linte të shkonim, Zoti vrau tërë të parëlindurit në vendin e Egjiptit, si të parëlindurit e njerëzve ashtu dhe të parëlindurit e kafshëve. Prandaj  unë i bëj fli Zotit tërë meshkujt që çelin  barkun, por shpengoj çdo të parëlindur të bijve të mi&quot;.</span> <span class="verse"><a name="16">16</a>Kjo do të jetë si një shenjë mbi dorën tënde dhe një ballore midis syve të tu, sepse Zoti na bëri të dalim nga Egjipti me dorë të fuqishme&quot;.</span> <span class="verse"><a name="17">17</a>Kur Faraoni e la popullin të shkojë, Perëndia nuk e çoi nëpër rrugën e vendit të Filistejve, megjithëse kjo ishte më e shkurtëra, sepse Perëndia tha: &quot;Që të mos pendohet populli, kur të shohë luftën, dhe të mos kthehet në Egjipt&quot;.</span> <span class="verse"><a name="18">18</a>Por Perëndia bëri që populli të vinte një herë përqark, nëpër rrugën e shkretëtirës, drejt Detit të Kuq. Dhe bijtë e Izraelit dolën të armatosur nga vendi i Egjiptit.</span> <span class="verse"><a name="19">19</a>Dhe Moisiu mori me vete eshtrat e Jozefit, sepse i kishte vënë bijtë e Izraelit të betoheshin shprehimisht, duke thënë: &quot;Me siguri Perëndia do t'ju vizitojë; atëhere i bartni me vete eshtrat e mia&quot;.</span> <span class="verse"><a name="20">20</a>Kështu ata u nisën nga Sukothi dhe fushuan në Etham, buzë shkretëtirës.</span> <span class="verse"><a name="21">21</a>Dhe Zoti shkonte para tyre, ditën në një kolonë resh për t'i udhëhequr në rrugë, dhe natën në një kolonë zjarri për t'u bërë atyre dritë, që të mund të ecnin ditën dhe natën.</span> <span class="verse"><a name="22">22</a>Kolona e reve nuk tërhiqej kurrë ditën përpara popullit, as kolona e zjarrit natën.</span> </p></div</div></div></body></html>