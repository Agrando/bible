<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 2</strong></div><p><span class="verse"><a name="1">1</a>Por një njeri i shtëpisë së Levit shkoi e mori për grua një bijë të Levit.</span> <span class="verse"><a name="2">2</a>Dhe gruaja u ngjiz dhe lindi një bir; dhe, duke parë që ishte i bukur, e mbajti fshehur tre muaj.</span> <span class="verse"><a name="3">3</a>Por, kur nuk mundi ta mbante më të fshehur, mori një kanistër prej xunkthi, e leu me bitum dhe katran, vendosi në të fëmijën dhe e la në kallamishtën në bregun e lumit.</span> <span class="verse"><a name="4">4</a>Motra e fëmijës rrinte në një farë largësie për të mësuar se çfarë do t'i ndodhte.</span> <span class="verse"><a name="5">5</a>Por vajza e Faraonit zbriti për t'u larë në lumë, ndërsa shërbëtoret e saj shëtisnin buzë lumit. Ajo pa kanistrën në kallamishte dhe dërgoi shërbëtoren e saj ta marrë.</span> <span class="verse"><a name="6">6</a>E hapi dhe pa fëmijën; dhe ja, i vogli po qante; asaj iu dhimbs dhe tha: &quot;Ky është një fëmijë hebre&quot;.</span> <span class="verse"><a name="7">7</a>Atëherë motra e fëmijës i tha bijës së Faraonit: &quot;A duhet të shkoj të thërras një tajë nga gratë hebre që ta mëndë këtë fëmijë për ty?&quot;.</span> <span class="verse"><a name="8">8</a>E bija e Faraonit iu përgjegj: &quot;Shko&quot;. Dhe vajza shkoi të thërrasë nënën e fëmijës.</span> <span class="verse"><a name="9">9</a>Dhe bija e Faraonit i tha: &quot;Merre me vete këtë fëmijë, mënde për mua, dhe unë do të të jap pagën tënde&quot;. Kështu gruaja e mori fëmijën dhe e mëndi.</span> <span class="verse"><a name="10">10</a>Kur fëmija u rrit, ajo ia çoi bijës së Faraonit; ai u bë bir i saj dhe ajo e quajti Moisi, duke thënë: &quot;Sepse unë e nxora nga uji&quot;.</span> <span class="verse"><a name="11">11</a>Në ato ditë, kur Moisiu ishte rritur, ndodhi që ai doli për të gjetur vëllezërit e tij dhe vuri re se bënin punë të rënda; dhe pa një Egjiptas që po rrihte një burrë hebre, një nga vëllezërit e tij.</span> <span class="verse"><a name="12">12</a>Dhe vështroi andej e këtej dhe, duke parë se nuk kishte njeri, e vrau Egjiptasin dhe e fshehu pastaj nën rërë.</span> <span class="verse"><a name="13">13</a>Ditën e nesërme doli dhe pa dy burra hebrenj që po grindeshin; ai i tha atij që kishte faj: &quot;Pse e rreh shokun tënd?&quot;.</span> <span class="verse"><a name="14">14</a>Por ai iu përgjigj: &quot;Kush të ka vënë prijës dhe gjykatës mbi ne? Mos do të më vrasësh siç vrave Egjiptasin?&quot;. Atëherë Moisiu u tremb, dhe tha: &quot;Me siguri kjo gjë dihet nga të gjithë&quot;.</span> <span class="verse"><a name="15">15</a>Kur Faraoni dëgjoi të flitej për ngjarjen, kërkoi të vrasë Moisiun; por Moisiu iku nga prania e Faraonit dhe u vendos në vendin e Madianit; dhe u ul afër një pusi.</span> <span class="verse"><a name="16">16</a>Por prifti i Madianit kishte shtatë bija; dhe ato erdhën për të mbushur ujë dhe për të mbushur koritat për t'i dhënë të pijë kopesë së atit të tyre.</span> <span class="verse"><a name="17">17</a>Por erdhën disa barinj dhe i përzunë. Atëherë Moisiu u ngrit dhe u erdhi në ndihmë, duke i dhënë të pijë kopesë së tyre.</span> <span class="verse"><a name="18">18</a>Kur shkuan te Reueli, ati i tyre, ai u tha: &quot;Vallë si u kthyet kaq shpejt sot?&quot;.</span> <span class="verse"><a name="19">19</a>Ato u përgjigjën: &quot;Një Egjiptas na liroi nga duart e barinjve; përveç kësaj mbushi ujë për ne dhe i dha të pijë kopesë&quot;.</span> <span class="verse"><a name="20">20</a>Atëherë ai u tha bijave të tij: &quot;Po ai ku është? Pse e latë këtë njeri? Thirreni, të vijë të hajë&quot;.</span> <span class="verse"><a name="21">21</a>Dhe Moisiu pranoi të banojë tek ai njeri; dhe ai i dha Moisiut për grua bijën e tij, Seforën.</span> <span class="verse"><a name="22">22</a>Pastaj ajo lindi një bir që ai e quajti Gershom, sepse tha: &quot;Unë jam mik në dhe të huaj&quot;.</span> <span class="verse"><a name="23">23</a>Por ndodhi që, mbas një kohe të gjatë vdiq mbreti i Egjiptit, dhe bijtë e Izraelit rënkonin për shkak të skllavërisë; ata bërtitën dhe britma e tyre për shkak të skllavërisë u ngjit deri tek Perëndia.</span> <span class="verse"><a name="24">24</a>Kështu Perëndia dëgjoi rënkimin e tyre, dhe Perëndisë iu kujtua besëlidhja që kishte përfunduar me Abrahamin, me Isakun dhe me Jakobin.</span> <span class="verse"><a name="25">25</a>Dhe Perëndia shikoi bijtë e Izraelit, dhe Perëndia u kujdes për ta.</span> </p></div</div></div></body></html>