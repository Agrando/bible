<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 24</strong></div><p><span class="verse"><a name="1">1</a>Pastaj Perëndia i tha Moisiut: &quot;Ngjitu te Zoti, ti dhe Aaroni, Nadabi dhe Abihu si dhe shtatëdhjetë nga pleqtë e Izraelit, dhe adhuroni nga larg;</span> <span class="verse"><a name="2">2</a>pastaj Moisiu do t'i afrohet Zotit; por të tjerët nuk do t'i afrohen, as populli nuk ka për t'u ngjitur bashkë me atë&quot;.</span> <span class="verse"><a name="3">3</a>Atëherë Moisiu erdhi dhe i tregoi popullit tërë fjalët e Zotit dhe tërë ligjet. Dhe gjithë populli u përgjigj me një zë dhe tha: &quot;Ne do të bëjmë tërë gjërat që Zoti ka thënë&quot;.</span> <span class="verse"><a name="4">4</a>Dhe Moisiu i shkroi tërë fjalët e Zotit; pastaj u ngrit herët në mëngjes dhe ngriti në këmbët e malit një altar dhe dymbëdhjetë shtylla për të dymbëdhjetë fiset e Izraelit.</span> <span class="verse"><a name="5">5</a>Pastaj dërgoi bij të rinj të Izraelit për të ofruar olokauste dhe për të flijuar dema të rinj si theror falënderimi ndaj Zotit.</span> <span class="verse"><a name="6">6</a>Dhe Moisiu mori gjysmën e gjakut dhe e vuri në legenë; dhe gjysmën tjetër të gjakut e shpërndau mbi altar.</span> <span class="verse"><a name="7">7</a>Pastaj mori librin e besëlidhjes dhe ia lexoi popullit, i cili tha: &quot;Ne do të bëjmë tërë ato që ka thënë Zoti, dhe do t'i bindemi&quot;.</span> <span class="verse"><a name="8">8</a>Pastaj Moisiu mori gjakun, spërkati popullin me të dhe tha: &quot;Ja gjaku i besëlidhjes që Zoti ka lidhur me ju sipas tërë këtyre fjalëve&quot;.</span> <span class="verse"><a name="9">9</a>Pastaj Moisiu dhe Aaroni, Nadabi dhe Abihu dhe shtatëdhjetë nga pleqtë e Izraelit u ngjitën,</span> <span class="verse"><a name="10">10</a>dhe panë Perëndinë e Izraelit. Nën këmbët e tij ishte si një dysheme e punuar me safir, e qartë si qielli vetë.</span> <span class="verse"><a name="11">11</a>Por ai nuk e shtriu dorën kundër krerëve të bijve të Izraelit; dhe ata e panë Perëndinë, dhe hëngrën dhe pinë.</span> <span class="verse"><a name="12">12</a>Pastaj Zoti i tha Moisiut: &quot;Ngjitu tek unë në mal dhe qëndro aty; dhe unë do të jap disa pllaka prej guri, ligjin dhe urdhërimet që kam shkruar, me qëllim që ti t'ua mësosh atyre&quot;.</span> <span class="verse"><a name="13">13</a>Pas kësaj Moisiu u ngrit bashkë me Jozueun zbatuesin e tij; dhe Moisiu u ngjit në malin e Perëndisë.</span> <span class="verse"><a name="14">14</a>Por pleqve u tha: &quot;Na prisni këtu, deri sa të kthehemi tek ju. Ja, Aaroni dhe Huri janë me ju; kushdo që ka probleme le t'u drejtohet atyre&quot;.</span> <span class="verse"><a name="15">15</a>Moisiu, pra, u ngjit në mal dhe reja e mbuloi përsëri malin.</span> <span class="verse"><a name="16">16</a>Tani lavdia e Zotit mbeti në malin e Sinait dhe reja e mbuloi atë gjashtë ditë; ditën e shtatë Zoti thirri Moisiun nga mesi i resë.</span> <span class="verse"><a name="17">17</a>Dhe pamja e lavdisë së Zotit dukej në sytë e bijve të Izraelit si një zjarr që digjej në majën e malit.</span> <span class="verse"><a name="18">18</a>Kështu Moisiu hyri në mes të resë dhe u ngjit në mal; dhe Moisiu mbeti në mal dyzet ditë dhe dyzet net.</span> </p></div</div></div></body></html>