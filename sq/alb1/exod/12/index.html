<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 12</strong></div><p><span class="verse"><a name="1">1</a>Zoti u foli Moisiut dhe Aaronit në vendin e Egjiptit, duke u thënë:</span> <span class="verse"><a name="2">2</a>&quot;Ky muaj do të jetë për ju muaji më i rëndësishëm, do të jetë për ju muaji i parë i vitit.</span> <span class="verse"><a name="3">3</a>I thoni gjithë asamblesë së Izraelit: &quot;Ditën e dhjetë të këtij muaji, çdo burrë të marrë për vete një qengj, sipas madhësisë së familjes të të atit, një qengj për shtëpi.</span> <span class="verse"><a name="4">4</a>Por në qoftë se shtëpia është tepër e vogël për një qengj, le të marrë një së bashku me fqinjin më të afërt, duke llogaritur numrin e personave; ju do të përcaktoni sasinë e qengjit të nevojshëm, në bazë të asaj që çdonjëri mund tëhajë.</span> <span class="verse"><a name="5">5</a>Qengji juaj duhet të jetë pa të meta, mashkull, motak; mund të merrni një qengj ose një kec.</span> <span class="verse"><a name="6">6</a>Do ta ruani deri në ditën e katërmbëdhjetë të këtij muaji, dhe tërë asambleja e popullit të Izraelit do ta therë atë në të ngrysur.</span> <span class="verse"><a name="7">7</a>Pastaj do të marrin nga ai gjak dhe do ta vënë mbi dy shtalkat dhe mbi arkitraun e shtëpive ku do ta hanë.</span> <span class="verse"><a name="8">8</a>Do të hanë mishin e pjekur në zjarr, po atë natë, do ta hanë atë me bukë pa maja dhe me barishte të hidhura.</span> <span class="verse"><a name="9">9</a>Nuk do të hani fare mish të gjallë apo të zier në ujë, por të pjekur në zjarr me kokën, këmbët dhe të brendshmet.</span> <span class="verse"><a name="10">10</a>Dhe nuk do të lini asnjë mbetje deri në mëngjes; dhe ç'të mbetet deri në mëngjes, do ta digjni në zjarr.</span> <span class="verse"><a name="11">11</a>Do ta hani në këtë mënyrë: ijengjeshur, sandalembathur dhe me bastunin tuaj në dorë; do të hani me nxitim: se është Pashka e Zotit.</span> <span class="verse"><a name="12">12</a>Atë natë unë do të kaloj nëpër vendin e Egjiptit dhe do të godas çdo të parëlindur në vendin e Egjiptit, qoftë njeri apo kafshë, dhe do t'i jap hakun gjithë perëndive të Egjiptit. Unë jam Zoti.</span> <span class="verse"><a name="13">13</a>Dhe gjaku do të jetë për ju një shenjë mbi shtëpitë ku ndodheni; kur unë të shoh gjakun do të kaloj tutje dhe nuk do të ketë plagë mbi ju për t'ju zhdukur, kur të godas vendin e Egjiptit.</span> <span class="verse"><a name="14">14</a>Ajo ditë do të jetë për ju një ditë për t'u mbajtur mend dhe ta kremtoni si festë kushtuar Zotit; do ta kremtoni nëpër kohëra si ligj të përjetshëm.</span> <span class="verse"><a name="15">15</a>Për shtatë ditë do të hani bukë të ndorme. Ditën e parë do të kujdeseni të hiqni çdo maja nga shtëpitë tuaja, sepse kushdo që do të hajë bukë të mbrujtur, nga dita e parë deri në të shtatën, do të këputet nga Izraeli.</span> <span class="verse"><a name="16">16</a>Ditën e parë do të keni një mbledhje të shenjtë, dhe një mbledhje të shenjtë edhe ditën e shtatë. Të mos bëhet asnjë punë ato ditë; të përgatitet vetëm ajo që do të hajë secili dhe asgjë tjetër.</span> <span class="verse"><a name="17">17</a>Do të kremtoni, pra, festën e të ndormëve, sepse pikërisht në këtë ditë bëra të dalin radhët tuaja nga vendi i Egjiptit; do ta kremtoni, pra, këtë ditë nëpër kohëra si ligj të përjetshëm.</span> <span class="verse"><a name="18">18</a>Gjatë muajit të parë, nga dita e katërmbëdhjetë e muajit, në mbrëmje, deri ditën e njëzetenjëtë, në mbrëmje, do të hani bukë të ndorme.</span> <span class="verse"><a name="19">19</a>Për shtatë ditë të mos gjendet maja në shtëpitë tuaja, sepse kushdo që do të hajë diçka të mbrujtur, do të këputet nga asambleja e Izraelit, qoftë ai i huaj apo i lindur në vend.</span> <span class="verse"><a name="20">20</a>Nuk do të hani asgjë të mbrujtur; në të gjitha banesat tuaja do të hani bukë të ndorme&quot;&quot;.</span> <span class="verse"><a name="21">21</a>Moisiu, pra, thirri gjithë pleqtë e Izraelit dhe u tha atyre: &quot;Shkoni dhe merrni qengja për ju dhe për familjet tuaja, dhe flijoni Pashkët.</span> <span class="verse"><a name="22">22</a>Pastaj do të merrni një tufëz hisopi, do ta ngjyeni në gjakun që është në legen, dhe me gjakun që është në legen do të spërkatni arkitraun dhe të dy shtalkat e dyerve; dhe asnjë prej jush nuk do të  dalë nga dera e shtëpisë së tij deri në  mëngjes.</span> <span class="verse"><a name="23">23</a>Sepse Zoti do të kalojë për të goditur Egjiptasit; po, kur do të shohë gjakun mbi arkitraun dhe mbi dy shtalkat, Zoti do të kalojë më tej derës dhe nuk do ta lejojë shkatërruesin të hyjë në shtëpitë tuaja për t'ju goditur.</span> <span class="verse"><a name="24">24</a>Zbatojeni, pra, këtë si një porosi të përjetshme për ju dhe për bijtë tuaj.</span> <span class="verse"><a name="25">25</a>Kur të hyni në vendin që do t'ju japë Zoti, siç e ka thënë, zbatoni këtë rit.</span> <span class="verse"><a name="26">26</a>Kur bijtë tuaj do t'ju pyesin: &quot;Ç'kuptim ka ky rit për ju?&quot;,</span> <span class="verse"><a name="27">27</a>ju do t'u përgjigjeni: &quot;Kjo është flija e Pashkës së Zotit, që kaloi tej shtëpive të bijve të Izraelit në Egjipt, kur goditi Egjiptasit dhe i fali shtëpitë tona&quot;&quot;. Dhe populli u përkul dhe adhuroi.</span> <span class="verse"><a name="28">28</a>Atëherë bijtë e Izraelit shkuan dhe vepruan ashtu; ata bënë ashtu si i kishte urdhëruar Zoti Moisiun dhe Aaronin.</span> <span class="verse"><a name="29">29</a>Prandaj ndodhi që në mesnatë Zoti goditi tërë të parëlindurit në vendin e Egjiptit, që nga i parëlinduri i Faraonit që rrinte mbi fronin e tij, deri te i parëlinduri i të burgosurit që ishte në burg, si dhe çdo pjellë e parë e bagëtive.</span> <span class="verse"><a name="30">30</a>Kështu Faraoni u ngrit natën, ai me gjithë shërbëtorët e tij dhe gjithë Egjiptasit; dhe u dëgjua një klithmë e madhe në Egjipt, sepse nuk kishte shtëpi ku të mos kishte një të vdekur.</span> <span class="verse"><a name="31">31</a>Atëherë ai thirri Moisiun dhe Aaronin natën dhe u tha: &quot;Çohuni dhe largohuni nga mesi i popullit tim, ju dhe bijtë e Izraelit; dhe shkoni t'i shërbeni Zotit, siç e keni thënë.</span> <span class="verse"><a name="32">32</a>Merrni me vete kopetë e bagëtive të imta dhe të trasha, siç keni thënë, dhe shkoni; dhe më bekoni edhe mua!&quot;.</span> <span class="verse"><a name="33">33</a>Dhe Egjiptasit e nxisnin popullin për të shpejtuar nisjen nga vendi, sepse thonin: &quot;Do të vdesim të gjithë&quot;.</span> <span class="verse"><a name="34">34</a>Populli mori me vete brumin e bukës para se ai të vinte; i mbështolli magjet e tij me rroba trupi dhe i vuri mbi kurriz.</span> <span class="verse"><a name="35">35</a>Dhe bijtë e Izraelit bënë ashtu siç i kishte thënë Moisiu dhe u kërkuan Egjiptasve sende argjendi, sende ari dhe rroba;</span> <span class="verse"><a name="36">36</a>dhe Zoti bëri që Egjiptasit ta shikonin me sy të mirë popullin dhe t'i jepnin atë që kërkonte. Kështu i zhveshën Egjiptasit.</span> <span class="verse"><a name="37">37</a>Bijtë e Izraelit u nisën nga Ramsesi për në Sukoth, ishin rreth gjashtëqind mijë njerëz më këmbë, pa llogaritur fëmijët.</span> <span class="verse"><a name="38">38</a>Dhe me ta iku gjithashtu një përzierje e madhe njerëzish, bashkë me kopetë e tyre të bagëtive të imta dhe të trasha, një numër i madh kafshësh.</span> <span class="verse"><a name="39">39</a>Dhe ata e poqën brumin që kishin sjellë nga Egjipti, duke bërë kuleçë të ndormë; në fakt brumi nuk kishte maja, sepse ata u dëbuan nga Egjipti dhe nuk mundën të mënojnë, as të përgatisin rezerva për udhëtimin.</span> <span class="verse"><a name="40">40</a>Koha që bijtë e Izraelit kaluan në Egjipt qe katërqind e tridhjetë vjet.</span> <span class="verse"><a name="41">41</a>Në fund të katërqind e tridhjetë vjetëve, pikërisht atë ditë, ndodhi që të gjitha radhët e Zotit dolën nga vendi i Egjiptit.</span> <span class="verse"><a name="42">42</a>Kjo është një natë për t'u kremtuar për nder të Zotit, sepse ai i nxori nga vendi i Egjiptit; kjo natë do të jetë një kremtim solemn ndaj Zotit, për të gjithë bijtë e Izraelit brez pas brezi.</span> <span class="verse"><a name="43">43</a>Pastaj Zoti i tha Moisiut dhe Aaronit: &quot;Ky është rregulli i Pashkëve: asnjë i huaj nuk do të hajë;</span> <span class="verse"><a name="44">44</a>por çdo skllav, i blerë me para, mbasi të jetë rrethprerë, mund të hajë.</span> <span class="verse"><a name="45">45</a>Të ardhurit dhe mercenarët nuk do të hanë.</span> <span class="verse"><a name="46">46</a>Qengji do të hahet vetëm në një shtëpi; asnjë pjesë të mishit të tij nuk do ta nxirrni jashtë shtëpisë dhe nuk do të thyeni asnjë kockë të tij.</span> <span class="verse"><a name="47">47</a>Tërë asambleja e Izraelit do ta kremtojë atë.</span> <span class="verse"><a name="48">48</a>Dhe kur një i huaj do të banojë me ty do të dojë të kremtojë Pashkët për nder të Zotit, tërë meshkujt e familjes së tij duhet të rrethpriten më parë dhe pastaj ai le të afrohet për të kremtuar këtë  ditë, ai do të konsiderohet si i lindur në  vend; por asnjë i parrethprerë s'ka për të ngrënë.</span> <span class="verse"><a name="49">49</a>Do të ketë një ligj të vetëm për atë që ka lindur në vend dhe për të huajin që banon me ju&quot;.</span> <span class="verse"><a name="50">50</a>Tërë bijtë e Izraelit vepruan në këtë mënyrë; ata bënë pikërisht atë që Zoti i kishte urdhëruar Moisiut dhe Aaronit.</span> <span class="verse"><a name="51">51</a>Kështu ndodhi që pikërisht atë ditë Zoti i bëri bijtë e Izraelit të dalin nga vendi i Egjiptit, simbas radhëve të tyre.</span> </p></div</div></div></body></html>