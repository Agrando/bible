<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 9</strong></div><p><span class="verse"><a name="1">1</a>Atëherë Zoti i tha Moisiut: &quot;Shko te Faraoni dhe i thuaj: &quot;Kështu thotë Zoti, Perëndia i Hebrenjve: Lëre popullin tim të shkojë, që të mund të më shërbejë.</span> <span class="verse"><a name="2">2</a>Por në rast se nuk pranon ta lësh të shkojë dhe e mban akoma,</span> <span class="verse"><a name="3">3</a>ja, dora e Zotit do të jetë mbi bagëtinë tënde, që është nëpër fusha, mbi kuajt, mbi gomarët, mbi devetë, mbi bagëtinë e trashë dhe të imët, dhe do të ketë gjëmë të madhe.</span> <span class="verse"><a name="4">4</a>Por Zoti do të bëjë dallim midis bagëtisë së Izraelit dhe asaj të Egjiptit; kështu asnjë ngordhje nuk do të ketë në gjithçka që u përket bijve të Izraelit&quot;&quot;.</span> <span class="verse"><a name="5">5</a>Pastaj Zoti caktoi një afat, duke thënë: &quot;Nesër Zoti do ta bëjë këtë në vend&quot;.</span> <span class="verse"><a name="6">6</a>Dhe Zoti e bëri atë të nesërmen, dhe tërë bagëtia e Egjiptit ngordhi; por nga bagëtia e bijve të Izraelit nuk ngordhi as edhe një kokë.</span> <span class="verse"><a name="7">7</a>Faraoni dërgoi njerëz për të parë, dhe ja asnjë kokë bagëtie e Izraelitëve s'kishte ngordhur. Por zemra e Faraonit u fortësua dhe ai nuk e la popullin të shkojë.</span> <span class="verse"><a name="8">8</a>Pastaj Zoti u tha Moisiut dhe Aaronit: &quot;Merrni ca grushte hi furre, dhe Moisiu ta shpërndajë atë drejt qiellit në sytë e Faraonit.</span> <span class="verse"><a name="9">9</a>Ai do të bëhet një pluhur i imët në të gjithë vendin e Egjiptit, dhe do të shkaktojë ulcera që do të përftojnë puçrra me qelb te njerëzit dhe te kafshët në të gjithë vendin e Egjiptit&quot;.</span> <span class="verse"><a name="10">10</a>Atëherë ata morën hi furre dhe u paraqitën para Faraonit; dhe Moisiu e shpërndau drejt qiellit, dhe ai shkaktoi ulcera që përftuan puçrra te njerëzit dhe te kafshët.</span> <span class="verse"><a name="11">11</a>Dhe magjistarët nuk mundën të qëndronin para Moisiut për shkak të ulcerave, sepse magjistarët dhe tërë Egjiptasit ishin prekur nga ulcerat.</span> <span class="verse"><a name="12">12</a>Por Zoti e ngurtësoi zemrën e Faraonit, dhe ky nuk i dëgjoi ata, ashtu siç i kishte thënë Zoti Moisiut.</span> <span class="verse"><a name="13">13</a>Pas kësaj Zoti i tha Moisiut: &quot;Çohu herët në mëngjes, paraqitu para Faraonit dhe thuaji: &quot;Kështu thotë Zoti, Perëndia i Hebrenjve: Lëre popullin tim të shkojë, që të ketë mundësi të më shërbejë.</span> <span class="verse"><a name="14">14</a>Sepse këtë herë do t'i dërgoj tërë plagët e mia pikërisht mbi ty, mbi shërbëtorët e tu dhe mbi popullin tënd, që të mësosh se nuk ka asnjë të ngjashëm me mua në gjithë dheun.</span> <span class="verse"><a name="15">15</a>Në fakt, në qoftë se tani unë do ta kisha shtrirë dorën dhe do të kisha goditur me murtajë ty dhe popullin tënd, ti do të ishe fshirë nga faqja e dheut.</span> <span class="verse"><a name="16">16</a>Por, pikërisht për këtë arsye, të kam falur, për të të treguar fuqinë time dhe që emri im të shpallet në gjithë dheun.</span> <span class="verse"><a name="17">17</a>Dhe ti akoma i kundërvihesh popullit tim dhe nuk e lë të shkojë?</span> <span class="verse"><a name="18">18</a>Ja, nesër në këtë orë, unë do të bëj që të bjerë një breshër aq i fortë, që Egjipti nuk e ka parë prej ditës së krijimit të tij deri tani.</span> <span class="verse"><a name="19">19</a>Dhe tani dërgo njeri që të sigurosh bagëtinë tënde dhe tërë ato që ke nëpër fusha. Sepse tërë njerëzit dhe kafshët, që ndodhen nëpër fushat dhe nuk janë çuar në shtëpi, do të goditen nga breshëri dhe do të vdesin&quot;&quot;.</span> <span class="verse"><a name="20">20</a>Ndër shërbëtorët e Faraonit, ata që patën frikë nga fjalët e Zotit i strehuan në shtëpitë e tyre shërbëtorët dhe bagëtinë e tyre;</span> <span class="verse"><a name="21">21</a>por ata që nuk i morrën parasysh fjalët e Zotit i lanë shërbëtorët dhe bagëtinë e tyre në fusha.</span> <span class="verse"><a name="22">22</a>Atëherë Zoti i tha Moisiut: &quot;Shtrije dorën drejt qiellit, që të bjerë breshër në tërë vendin e Egjiptit, mbi njerëzit, mbi kafshët dhe mbi çdo lloj bimësie të fushave në vendin e Egjiptit&quot;.</span> <span class="verse"><a name="23">23</a>Dhe Moisiu e shtriu bastunin e tij drejt qiellit; dhe Zoti dërgoi bubullima dhe breshër, dhe zjarri ra duke goditur me rrufe në tokë; dhe Zoti bëri që të bjerë breshër mbi vendin e Egjiptit.</span> <span class="verse"><a name="24">24</a>Kështu ra breshër dhe pati një zjarr të përzier me breshrin; dhe ky ishte aq i fortë, sa nuk ishte parë ndonjë herë në të gjithë vendin e Egjiptit, që ditën që ishte bërë komb.</span> <span class="verse"><a name="25">25</a>Dhe breshri goditi në të gjithë vendin e Egjiptit gjithçka që ishte në fushat, si njerëzit ashtu dhe kafshët; breshri goditi çdo lloj bimësie në fushat dhe bëri copë copë çdo pemë që ndodhej në fushë.</span> <span class="verse"><a name="26">26</a>Vetëm në vendin e Goshenit, ku ishin bijtë e Izraelit nuk ra breshër.</span> <span class="verse"><a name="27">27</a>Atëherë Faraoni dërgoi e thirri Moisiun dhe Aaronin dhe u tha atyre: &quot;Këtë herë unë mëkatova; Zoti është i drejtë, ndërsa unë dhe populli im jemi të këqij.</span> <span class="verse"><a name="28">28</a>Lutjuni Zotit që të mbarojnë bubullimat e Perëndisë dhe breshri; unë do t'ju lë të shkoni dhe nuk do të jeni të detyruar të rrini më këtu&quot;.</span> <span class="verse"><a name="29">29</a>Moisiu i tha: &quot;Mbasi të dal nga qyteti, do t'i shtrij duart nga Zoti; bubullimat do të pushojnë dhe nuk do të ketë më breshër, që ti të mësosh që toka i përket Zotit.</span> <span class="verse"><a name="30">30</a>Por unë e di që ti dhe shërbëtorët e tu, nuk do të keni frikë akoma nga Zoti Perëndi&quot;.</span> <span class="verse"><a name="31">31</a>Tani liri dhe elbi u prekën, sepse elbi ishte në kalli dhe liri kishte lulëzuar;</span> <span class="verse"><a name="32">32</a>por gruri dhe gruri i fortë nuk u prekën, sepse janë të vonshëm.</span> <span class="verse"><a name="33">33</a>Kështu Moisiu, pasi la Faraonin, doli nga qyteti dhe i shtriu duart drejt Zotit; atëherë bubullimat dhe breshri pushuan dhe nuk ra më shi mbi tokë.</span> <span class="verse"><a name="34">34</a>Kur Faraoni pa që shiu, breshri dhe bubullimat pushuan, vazhdoi të mëkatojë dhe e ngurtësoi zemrën e tij, ai dhe shërbëtorët e tij.</span> <span class="verse"><a name="35">35</a>Kështu zemra e Faraonit u ngurtësua dhe ai nuk i la të bijtë e Izraelit të shkojnë, ashtu si i kishte thënë Zoti nëpërmjet Moisiut.</span> </p></div</div></div></body></html>