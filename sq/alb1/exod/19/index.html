<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 19</strong></div><p><span class="verse"><a name="1">1</a>Ditën e parë të muajit të tretë nga dalja prej vendit të Egjiptit, po atë ditë, bijtë e Izraelit arritën në shkretëtirën e Sinait.</span> <span class="verse"><a name="2">2</a>Të nisur nga Refidimi, ata arritën në shkretëtirën e Sinait dhe fushuan aty; Izraeli e ngriti kampin e tij përballë malit.</span> <span class="verse"><a name="3">3</a>Pastaj Moisiu u ngjit drejt Perëndisë; dhe Zoti i thirri nga mali, duke i thënë: &quot;Kështu do t'i thuash shtëpisë së Jakobit dhe këtë do t'u njoftosh bijve të Izraelit:</span> <span class="verse"><a name="4">4</a>&quot;Ju e patë atë që u bëra Egjiptasve, dhe si ju solla mbi krahë shqiponje pranë meje.</span> <span class="verse"><a name="5">5</a>Prandaj, në qoftë se do ta dëgjoni me vëmendje zërin tim dhe zbatoni besëlidhjen time, do të jeni thesari im i veçantë ndërmjet tërë popujve, sepse gjithë toka është imja.</span> <span class="verse"><a name="6">6</a>Dhe do të jeni për mua një mbretëri priftërinjsh dhe një komb i shenjtë. Këto janë fjalët që do t'u thuash bijve të Izraelit&quot;&quot;.</span> <span class="verse"><a name="7">7</a>Atëherë Moisiu dërgoi e thirri pleqtë e popullit, dhe u tha tërë këto fjalë që Zoti kishte urdhëruar të thoshte.</span> <span class="verse"><a name="8">8</a>Dhe tërë populli u përgjigj bashkë dhe tha: &quot;Ne do të bëjmë gjithçka që ka thënë Zoti&quot;. Kështu Moisiu i raportoi Zotit fjalët e popullit.</span> <span class="verse"><a name="9">9</a>Dhe Zoti i tha Moisiut: &quot;Ja, unë do të vij te ti në një re të dendur, me qëllim që populli të dëgjojë kur unë do të flas me ty, dhe të të besojë për gjithnjë&quot;. Pastaj Moisiu i tregoi Zotit fjalët e popullit.</span> <span class="verse"><a name="10">10</a>Atëherë Zoti i tha Moisiut: &quot;Shko te populli, shenjtëroje atë sot dhe nesër, dhe bëj që të lajë rrobat.</span> <span class="verse"><a name="11">11</a>Dhe të jenë gati për ditën e tretë, sepse ditën e tretë Zoti do të zbresë mbi malin e Sinait para syve të tërë popullit.</span> <span class="verse"><a name="12">12</a>Ti do të përcaktosh rreth e qark kufij për popullin dhe do të thuash: Ruhuni se ngjiteni në mal ose prekni skajet e tij. Kushdo që do të prekë malin do të dënohet me vdekje.</span> <span class="verse"><a name="13">13</a>Asnjë dorë nuk do ta prekë, por do të vritet me gurë ose do të shpohet me shigjeta, qoftë njeri ose kafshë; nuk do të mbetet gjallë. Kur briri të dëgjohet shtruar, atëherë të ngjiten mbi mal&quot;.</span> <span class="verse"><a name="14">14</a>Kështu Moisiu zbriti nga mali drejt popullit; shenjtëroi popullin dhe ata i lanë rrobat e tyre.</span> <span class="verse"><a name="15">15</a>Pastaj i tha popullit: &quot;Bëhuni gati brenda tri ditëve; mos iu afroni grave&quot;.</span> <span class="verse"><a name="16">16</a>Ditën e tretë, sa u bë mëngjes, pati bubullima dhe vetëtima; mbi mal doli një re e dendur dhe u dëgjua një zë shumë i fortë borie; dhe tërë populli që ishte në kamp u drodh.</span> <span class="verse"><a name="17">17</a>Pastaj Moisiu e nxori popullin nga kampi për ta çuar përballë Perëndisë; dhe ata qëndruan në këmbët e malit.</span> <span class="verse"><a name="18">18</a>Mali i Sinait ishte tërë tym, sepse Zoti kishte zbritur mbi të në zjarr; tymi i tij ngrihej si tymi i një furre, dhe tërë mali dridhej fort.</span> <span class="verse"><a name="19">19</a>Ndërsa zëri i borisë po bëhej gjithnjë më i fortë, Moisiu fliste, dhe Perëndia i përgjigjej me një zë gjëmues.</span> <span class="verse"><a name="20">20</a>Zoti zbriti pra mbi malin e Sinait, në majë të tij; pastaj Zoti thirri Moisiun në majë të malit dhe Moisiu u ngjit atje.</span> <span class="verse"><a name="21">21</a>Dhe Zoti i tha Moisiut: &quot;Zbrit dhe paralajmëro popullin solemnisht, që të mos sulet drejt Zotit për ta parë, dhe kështu shumë prej tyre të gjejnë vdekjen.</span> <span class="verse"><a name="22">22</a>Edhe priftërinjtë që do t'i afrohen Zotit të shenjtërohen, që Zoti të mos sulet kundër tyre&quot;.</span> <span class="verse"><a name="23">23</a>Moisiu i tha Zotit: &quot;Populli nuk mund të ngjitej mbi malin e Sinait, sepse ti na ke urdhëruar solemnisht, duke thënë: &quot;Vër kufi rreth malit dhe shenjtëroje&quot;&quot;.</span> <span class="verse"><a name="24">24</a>Por Zoti i tha: &quot;Shko, zbrit poshtë; pastaj ngjitu, ti edhe Aaroni bashkë me ty; por priftërinjtë dhe populli të mos sulen për t'u ngjitur te Zoti, që ai të mos u sulet atyre&quot;.</span> <span class="verse"><a name="25">25</a>Kështu Moisiu zbriti te populli dhe i foli atij.</span> </p></div</div></div></body></html>