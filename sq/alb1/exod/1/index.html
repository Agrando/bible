<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 1</strong></div><p><span class="verse"><a name="1">1</a>Këta janë emrat e bijve të Izraelit që erdhën në Egjipt me Jakobin. Secili prej tyre erdhi me familjen e tij:</span> <span class="verse"><a name="2">2</a>Rubeni, Simeoni, Levi dhe Juda,</span> <span class="verse"><a name="3">3</a>Isakari, Zabuloni dhe Beniamini,</span> <span class="verse"><a name="4">4</a>Dani dhe Naftali, Gadi dhe Asheri.</span> <span class="verse"><a name="5">5</a>Tërë njerëzit që kishin dalë nga gjaku i Jakobit arrinin shtatëdhjetë veta (Jozefi ndodhej tashmë në Egjipt).</span> <span class="verse"><a name="6">6</a>Pastaj Jozefi vdiq, dhe po ashtu vdiqën tërë vëllezërit e tij dhe gjithë ai brez.</span> <span class="verse"><a name="7">7</a>Dhe bijtë e Izraelit qenë frytdhënës, u shumëzuan fort dhe u bënë të shumtë, u bënë jashtëzakonisht të fortë; dhe vendi u mbush me ta.</span> <span class="verse"><a name="8">8</a>Por tani doli në Egjipt një mbret i ri, që nuk e kishte njohur Jozefin.</span> <span class="verse"><a name="9">9</a>Ai i tha popullit të tij: &quot;Ja, populli i bijve të Izraelit është më i shumtë dhe më i fortë se ne.</span> <span class="verse"><a name="10">10</a>Të përdorim, pra, dinakëri ndaj tyre, me qëllim që të mos shumëzohen dhe, në rast lufte të mos bashkohen me armiqtë tanë dhe të luftojnë kundër nesh, dhe pastaj të largohen nga vendi&quot;.</span> <span class="verse"><a name="11">11</a>Vunë, pra, kryeintendentë të punimeve mbi ta, me qëllim që t'i shtypnin me angaritë e tyre. Kështu ata i ndërtuan Faraonit qytetet-depozitë Pitom dhe Raamses.</span> <span class="verse"><a name="12">12</a>Por sa më tepër i shtypnin, aq më shumë shtoheshin dhe përhapeshin; prandaj Egjiptasit arritën të kenë shumë frikë nga bijtë e Izraelit,</span> <span class="verse"><a name="13">13</a>dhe Egjiptasit i detyruan bijtë e Izraelit t'u shërbenin me ashpërsi,</span> <span class="verse"><a name="14">14</a>dhe ua nxinë jetën me një skllavëri të vrazhdë, duke i futur në punimin e argjilës dhe të tullave si dhe në çdo lloj pune në ara. I detyronin t'i bënin tërë këto punë me ashpërsi.</span> <span class="verse"><a name="15">15</a>Mbreti i Egjiptit u foli edhe mamive hebre, nga të cilat njëra quhej Shifrah dhe tjetra Puah, dhe u tha:</span> <span class="verse"><a name="16">16</a>&quot;Kur do të ndihmoni gratë hebre lindëse, dhe do t'i shihni të ulura në ndenjësen e lindjes, në rast se fëmija është mashkull, vriteni; po të jetë femër, lëreni të jetojë&quot;.</span> <span class="verse"><a name="17">17</a>Por mamitë patën frikë nga Perëndia dhe nuk bënë ashtu siç i kishte urdhëruar mbreti i Egjiptit, por i lanë gjallë fëmijët meshkuj.</span> <span class="verse"><a name="18">18</a>Atëherë mbreti i Egjiptit thirri mamitë dhe u tha: &quot;Pse e bëtë këtë dhe i latë gjallë fëmijët meshkuj?&quot;.</span> <span class="verse"><a name="19">19</a>Mamitë iu përgjigjën Faraonit: &quot;Sepse gratë hebre nuk janë si gratë egjiptase, por janë të fuqishme dhe lindin para se t'u vijë mamia pranë&quot;.</span> <span class="verse"><a name="20">20</a>Dhe Perëndia u bëri të mirë këtyre mamive; dhe populli u shtua dhe u bë jashtëzakonisht i fortë.</span> <span class="verse"><a name="21">21</a>Kështu, duke qenë se ato mami kishin frikë nga Perëndia, ky u dha familje më vete.</span> <span class="verse"><a name="22">22</a>Atëherë Faraoni i dha këtë urdhër tërë popullit të tij duke thënë: &quot;Çdo mashkull që lind, hidheni në lumë; por lini gjallë tërë femrat&quot;.</span> </p></div</div></div></body></html>