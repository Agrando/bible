<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 4</strong></div><p><span class="verse"><a name="1">1</a>Moisiu u përgjigj dhe tha: &quot;Por ja, ata nuk do të më besojnë as do t'i binden zërit tim, sepse do të thonë: &quot;Zoti nuk të është shfaqur&quot;&quot;.</span> <span class="verse"><a name="2">2</a>Atëherë Zoti i tha: &quot;Ç'është ajo që ke në dorë?&quot;. Ai u përgjegj: &quot;Një bastun&quot;.</span> <span class="verse"><a name="3">3</a>Zoti tha: &quot;Hidhe për tokë&quot;. Ai e hodhi për tokë, dhe ai u bë një gjarpër, para të cilit Moisiu iku me vrap.</span> <span class="verse"><a name="4">4</a>Atëherë Zoti i tha Moisiut: &quot;Zgjate dorën dhe kape nga bishti&quot;. (Ai zgjati dorën dhe e mori, dhe në dorën e tij ai u bë një bastun).</span> <span class="verse"><a name="5">5</a>&quot;Këtë ke për të bërë&quot;, tha Zoti, &quot;me qëllim që të besojnë se Zoti, Perëndia i etërve të tyre, Perëndia i Abrahamit, Perëndia i Isakut dhe Perëndia i Jakobit të është shfaqur&quot;.</span> <span class="verse"><a name="6">6</a>Zoti i tha akoma: &quot;Tani vër dorën në gjirin tënd&quot;. Dhe ai vuri dorën e tij në gji dhe pastaj e tërhoqi, dhe ja, dora ishte lebrosur, e bardhë si bora.</span> <span class="verse"><a name="7">7</a>Zoti i tha akoma: &quot;Vëre përsëri dorën në gjirin tënd&quot;. Ai e vuri përsëri dorën e tij në gji dhe pastaj e tërhoqi nga gjiri, dhe ja, ajo ishte bërë njëlloj si mishi i tij.</span> <span class="verse"><a name="8">8</a>&quot;Tani ka për të ndodhur që, po të jetë se nuk të besojnë dhe nuk e dëgjojnë zërin e shenjës së parë, do të besojnë zërin e shenjës së dytë.</span> <span class="verse"><a name="9">9</a>Por, në rast se ata nuk do t'u besojnë as këtyre dy shenjave dhe nuk do t'i binden zërit tënd, ti atëhere merr ujë nga lumi dhe derdhe mbi tokë të thatë; dhe uji që do të kesh marrë nga lumi do të bëhet gjak mbi tokën e thatë&quot;.</span> <span class="verse"><a name="10">10</a>Atëherë Moisiu i tha Zotit: &quot;Mjerisht, o Zot, unë nuk jam njeri i gojës; nuk isha i tillë në të kaluarën dhe nuk jam i tillë që kur i ke folur shërbëtorit tënd, sepse jam i ngathët në fjalë dhe kuvend&quot;.</span> <span class="verse"><a name="11">11</a>Zoti i tha: &quot;Kush e ka bërë gojën e njeriut, ose kush e bën njeriun të pagojë, të shurdhër, me sy ose të verbër? A nuk jam unë vallë, Zoti?</span> <span class="verse"><a name="12">12</a>Dhe tani shko, unë do të jem me gojën tënde dhe do të të mësoj atë që duhet të thuash&quot;.</span> <span class="verse"><a name="13">13</a>Por Moisiu tha: &quot;Oh! Zot, dërgo mesazhin tënd nëpërmjet kujt të duash!&quot;.</span> <span class="verse"><a name="14">14</a>Atëherë zemërimi i Zotit u ndez kundër Moisiut, dhe i tha: &quot;A nuk është ndofta Aaroni vëllai yt, Leviti? Unë e di që ai flet bukur. Ja tani, ai po del të të takojë; sa të të shohë do të ndjejë gëzim në zemër të vet.</span> <span class="verse"><a name="15">15</a>Ti do t'i flasësh dhe do t'i vësh fjalët në gojën e tij, dhe unë do të jem me gojën tënde dhe me gojën e tij dhe do t'ju mësoj atë që duhet të bëni.</span> <span class="verse"><a name="16">16</a>Ai do të jetë zëdhënësi yt në popull; kështu ai për ty do të jetë goja dhe ti për të do të jesh si Perëndia.</span> <span class="verse"><a name="17">17</a>Tani merr në dorë këtë bastun me të cilin ke për të bërë mrekullitë&quot;.</span> <span class="verse"><a name="18">18</a>Atëherë Moisiu iku, u kthye te Jethro, vjehrri i tij, dhe i tha: &quot;Oh, lërmë të shkoj dhe të kthehem te vëllezërit e mi që janë në Egjipt, për të parë në se ende janë gjallë&quot;. Dhe Jethro i tha Moisiut: &quot;Shko në paqe&quot;.</span> <span class="verse"><a name="19">19</a>Zoti i tha Moisiut në Madian: &quot;Shko, kthehu në Egjipt sepse të gjithë ata që kërkonin jetën tënde kanë vdekur&quot;.</span> <span class="verse"><a name="20">20</a>Kështu Moisiu mori të shoqen dhe bijtë e tij, i hipi mbi gomar dhe u kthye në vendin e Egjiptit. Dhe Moisiu mori në dorë bastunin e Perëndisë.</span> <span class="verse"><a name="21">21</a>Zoti i tha pastaj Moisiut: &quot;Kur të jesh kthyer në Egjipt, do të kujdesesh të bësh para Faraonit tërë mrekullitë që të kam dhënë pushtet të kryesh; por unë do ta ngurtësoj zemrën e tij dhe ai nuk do ta lërë popullin të shkojë.</span> <span class="verse"><a name="22">22</a>Dhe ti do t'i thuash Faraonit: &quot;Kështu thotë Zoti: Izraeli është biri im, i parëlinduri im&quot;.</span> <span class="verse"><a name="23">23</a>Prandaj unë të them: Lëre birin tim të shkojë, që të më shërbejë; por në qoftë se ti nuk e lë të shkojë, ja, unë do të vras birin tënd, të parëlindurin tënd&quot;.</span> <span class="verse"><a name="24">24</a>Por gjatë udhëtimit, në vendin ku kishin fushuar, Zoti shkoi të takojë Moisiun dhe u përpoq ta bënte të vdiste.</span> <span class="verse"><a name="25">25</a>Atëherë Sefora mori një strall të mprehtë dhe preu prepucin e birit të saj dhe e hodhi në këmbët e Moisiut, duke thënë: &quot;Ti për mua je një dhëndër në gjak!&quot;.</span> <span class="verse"><a name="26">26</a>Kështu Zoti e la. Atëherë ajo tha: &quot;Ti je një dhëndër gjakatar&quot;, për shkak të rrethprerjes.</span> <span class="verse"><a name="27">27</a>Zoti i tha Aaronit: &quot;Shko në shkretëtirë të takosh Moisiun&quot;. Dhe ai shkoi, e takoi atë në malin e Perëndisë dhe e puthi.</span> <span class="verse"><a name="28">28</a>Dhe Moisiu i tregoi Aaronit tërë fjalët që Zoti e kishte porositur të thoshte, dhe tërë shenjat e mahnitshme që i kishte urdhëruar të bënte.</span> <span class="verse"><a name="29">29</a>Atëherë Moisiu dhe Aaroni shkuan dhe mblodhën tërë pleqtë e bijve të Izraelit.</span> <span class="verse"><a name="30">30</a>Dhe Aaroni tregoi tërë fjalët që Zoti i kishte thënë Moisiut, dhe bëri mrekullitë në sy të popullit.</span> <span class="verse"><a name="31">31</a>Kështu populli i besoi. Ata kuptuan që Zoti kishte vizituar bijtë e Izraelit dhe kishte parë dëshpërimin e tyre; dhe u përkulën dhe e adhuruan.</span> </p></div</div></div></body></html>