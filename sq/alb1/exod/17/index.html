<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 17</strong></div><p><span class="verse"><a name="1">1</a>Pastaj tërë asambleja e bijve të Izraelit u nis nga shkretëtira e Sinit, duke marshuar me etapa sipas urdhrave të Zotit, dhe u vendos në Redifim. Por nuk kishte ujë të pijshëm për popullin.</span> <span class="verse"><a name="2">2</a>Atëherë populli u grind me Moisiun dhe i tha: &quot;Na jep ujë për të pirë&quot;. Moisiu u përgjigj: &quot;Pse grindeni me mua? Pse tundoni Zotin?&quot;.</span> <span class="verse"><a name="3">3</a>Atje populli pati etje për ujë dhe murmuriti kundër Moisiut, duke thënë: &quot;Pse na bëre të ikim nga Egjipti që të vdesim nga etja ne, bijtë tanë dhe bagëtia jonë?&quot;.</span> <span class="verse"><a name="4">4</a>Kështu Moisiu i thirri Zotit, duke i thënë: &quot;Çfarë të bëj për këtë popull? Edhe pak dhe ata do të më vrasin me gurë&quot;.</span> <span class="verse"><a name="5">5</a>Zoti i tha Moisiut: &quot;Kalo para popullit dhe merr me vete disa pleq nga Izraeli; merr në dorë edhe bastunin me të cilin rrahe lumin, dhe nisu.</span> <span class="verse"><a name="6">6</a>Ja, unë do të rri përpara teje, atje mbi shkëmbin në Horeb; ti do të rrahësh shkëmbin, prej të cilit do të burojë ujë dhe populli do të pijë&quot;. Kështu bëri Moisiu para syve të pleqve të Izraelit.</span> <span class="verse"><a name="7">7</a>Prandaj e quajti këtë vend Masa dhe Meriba për shkak të grindjeve që pati me bijtë e Izraelit, dhe sepse kishin tunduar Zotin, duke thënë: &quot;A është vallë Zoti në mes nesh, apo jo?&quot;.</span> <span class="verse"><a name="8">8</a>Atëherë erdhi Amaleku për të luftuar kundër Izraelit në Refidim.</span> <span class="verse"><a name="9">9</a>Dhe Moisiu i tha Jozueut: &quot;Zgjidh për ne disa burra dhe dil për të luftuar kundër Amalekut; nesër do të jem në majë të kodrës me shkopin e Perëndisë në dorë&quot;.</span> <span class="verse"><a name="10">10</a>Jozueu bëri ashtu siç i kishte thënë Moisiu dhe luftoi kundër Amalekut, ndërsa Moisiu, Aaroni dhe Huri u ngjitën në majë të kodrës.</span> <span class="verse"><a name="11">11</a>Dhe ndodhi që, kur Moisiu ngrinte dorën e tij, Izraeli fitonte; përkundrazi, kur e ulte dorën, fitonte Amaleku.</span> <span class="verse"><a name="12">12</a>Por duart e Moisiut ishin rënduar, kështu që ata morën një gur dhe ia vunë poshtë, ai u ul mbi të ndërsa Aaroni dhe Huri ia mbanin duart, njëri nga një krah, tjetri nga krahu tjetër; kështu duart  e tij mbetën të palëvizura deri në perëndimin  e diellit.</span> <span class="verse"><a name="13">13</a>Prandaj Jozueu mundi Amalekun dhe njerëzit e tij, duke i prerë me shpata.</span> <span class="verse"><a name="14">14</a>Pastaj Zoti i tha Moisiut: &quot;Shkruaje këtë ngjarje në një libër, që të mos harrohet kurrë, dhe njofto Jozueun që unë do ta fshij fare kujtimin e Amalekut nën qiellin&quot;.</span> <span class="verse"><a name="15">15</a>Moisiu ndërtoi pastaj një altar, të cilit i vuri emrin: &quot;Zoti është flamuri im&quot;; dhe tha:</span> <span class="verse"><a name="16">16</a>&quot;Dora u ngrit kundër fronit të Zotit, dhe Zoti do t'i bëjë luftë Amalekut brez pas brezi&quot;.</span> </p></div</div></div></body></html>