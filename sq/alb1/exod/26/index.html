<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 26</strong></div><p><span class="verse"><a name="1">1</a>&quot;Do të bësh pastaj tabernakullin me dhjetë pëlhura prej liri të hollë të përdredhur, me fije ngjyrë vjollce, të purpurt dhe flakë të kuqe, së bashku me kerubinë të punuar artistikisht.</span> <span class="verse"><a name="2">2</a>Gjatësia e çdo pëlhure do të jetë njëzet e tetë kubitë dhe gjerësia e çdo pëlhure katër kubitë; të gjitha pëlhurat do të kenë po atë masë.</span> <span class="verse"><a name="3">3</a>Pesë pëlhura do të bashkohen midis tyre dhe pesë pëlhurat e tjera do të bashkohen gjithashtu midis tyre.</span> <span class="verse"><a name="4">4</a>Do të bësh sythe ngjyrë vjollce mbi buzën e pëlhurës së jashtme të serisë së parë; të njëjtën gjë do të bësh në buzën e pëlhurës së jashtme të serisë së dytë.</span> <span class="verse"><a name="5">5</a>Do të bësh pesëdhjetë sythe mbi pëlhurën e parë dhe pesëdhjetë sythe mbi buzën e pëlhurës së jashtme: këto sythe do të korrespondojnë me njëri-tjetrin.</span> <span class="verse"><a name="6">6</a>Dhe do të bësh pesëdhjetë kapëse ari dhe do t'i bashkosh pëlhurat njëra me tjetrën me anë të kapëseve, në mënyrë që tabernakulli të formojë një të tërë.</span> <span class="verse"><a name="7">7</a>Do të bësh gjithashtu pëlhurë me lesh dhie, që të shërbejnë si çadër mbi tabernakullin: do të bësh njëmbëdhjetë pëlhura të tilla.</span> <span class="verse"><a name="8">8</a>Gjatësia e çdo pëlhure do të jetë tridhjetë kubitë dhe gjerësia e çdo pëlhure katër kubitë; të njëmbëdhjetë pëlhurat do të kenë të gjitha po atë masë.</span> <span class="verse"><a name="9">9</a>Do të bashkosh pesë pëlhurat midis tyre, dhe gjashtë të tjerat midis tyre; do ta ripalosësh mbi vetveten pëlhurën e gjashtë në pjesën e përparme të çadrës.</span> <span class="verse"><a name="10">10</a>Do të bësh gjithashtu pesëdhjetë sythe mbi buzën e pëlhurës së jashtme të serisë së parë dhe pesëdhjetë sythe në buzën e pëlhurës së jashtme të serisë së dytë të pëlhurave.</span> <span class="verse"><a name="11">11</a>Do të bësh edhe pesëdhjetë kapëse prej bronzi dhe do t'i futësh kapëset në sythet, duke e bashkuar kështu çadrën në mënyrë që të formojnë një të tërë.</span> <span class="verse"><a name="12">12</a>Nga pjesa që tepron nga pëlhurat e çadrës, gjysma e pëlhurës së tepërt do të bjerë mbi pjesën e poshtme të tabernakullit;</span> <span class="verse"><a name="13">13</a>dhe kubiti nga një anë dhe kubiti nga ana tjetër që janë të tepërt në gjatësinë e pëlhurave të çadrës, do të bien mbi të dy anët e tabernakullit, njëri nga një krah dhe tjetri në krahun tjetër për ta mbuluar atë.</span> <span class="verse"><a name="14">14</a>Do të bësh gjithashtu një mbulesë për çadrën me lëkura dashi të ngjyrosura në të kuq, dhe mbi këtë një tjetër mbulesë me lëkura baldose.</span> <span class="verse"><a name="15">15</a>Do të bësh për tabernakullin disa dërrasa prej druri të akacies, të vendosura më këmbë.</span> <span class="verse"><a name="16">16</a>Gjatësia e një dërrase do të jetë dhjetë kubitë dhe gjerësia e saj një kubitë e gjysëm.</span> <span class="verse"><a name="17">17</a>Çdo dërrasë do të ketë dy kllapa për të bashkuar një dërrasë me tjetrën; kështu do të veprosh për të gjitha dërrasat e tabernakullit.</span> <span class="verse"><a name="18">18</a>Do të bësh kështu dërrasat e tabernakullit, njëzet dërrasa për anën jugore.</span> <span class="verse"><a name="19">19</a>Do të vësh dyzet baza argjendi poshtë njëzet dërrasave: dy baza poshtë secilës dërrasë për të dy kllapat e veta.</span> <span class="verse"><a name="20">20</a>Do të bësh edhe njëzet dërrasa për krahun e dytë të tabernakullit, për anën e tij veriore,</span> <span class="verse"><a name="21">21</a>dhe dyzet bazat e tyre prej argjendi, dy baza nën çdo dërrasë.</span> <span class="verse"><a name="22">22</a>Për krahun e pasmë të tabernakullit, në drejtim të perëndimit, do të bësh gjashtë dërrasa.</span> <span class="verse"><a name="23">23</a>Do të bësh edhe dy dërrasa për të dy qoshet e pasme të tabernakullit.</span> <span class="verse"><a name="24">24</a>Ato do të çiftëzohen poshtë dhe do të bashkohen lart me një unazë. Kështu ka për të ndodhur me të dyja dërrasat, që ndodhen në të dy qoshet.</span> <span class="verse"><a name="25">25</a>Do të ketë, pra, tetë dërrasa me bazat e tyre prej argjendi: gjashtëmbëdhjetë baza, dy baza poshtë çdo dërrase.</span> <span class="verse"><a name="26">26</a>Do të bësh edhe disa traversa prej druri të akacies: pesë për dërrasat e njërës anë të tabernakullit,</span> <span class="verse"><a name="27">27</a>pesë traversa për dërrasat e anës tjetër të tabernakullit dhe pesë traversa për dërrasat e pjesës së pasme të tabernakullit, në drejtim të perëndimit.</span> <span class="verse"><a name="28">28</a>Traversa qëndrore, në mes të dërrasave, do të kalojë nga njëra anë në tjetrën.</span> <span class="verse"><a name="29">29</a>Do t'i veshësh me ar dërrasat dhe do t'i bësh prej ari unazat e tyre nëpër të cilat do të kalojnë traversat, dhe do t'i veshësh me ar traversat.</span> <span class="verse"><a name="30">30</a>Do ta ngresh tabernakullin me trajtën e përpiktë që t'u tregua në mal.</span> <span class="verse"><a name="31">31</a>Do të bësh një vel me fije në ngjyrë vjollce, të purpurt, flakë të kuqe dhe me li të hollë dhe të përdredhur, të stolisur me kerubinë të punuar artistikisht,</span> <span class="verse"><a name="32">32</a>dhe do ta varësh në katër shtylla prej akacieje të veshura me ar, me grremçat e tyre të arta të vëna mbi baza argjendi.</span> <span class="verse"><a name="33">33</a>Do ta varësh velin në kapëset; dhe aty, në anën e brendshme të velit, do të futësh arkën e dëshmisë; veli do t'ju shërbejë si ndarës midis vendit të shenjtë dhe vendit shumë të shenjtë.</span> <span class="verse"><a name="34">34</a>Pastaj do ta vësh pajtuesin mbi arkën e dëshmisë në vendin shumë të shenjtë.</span> <span class="verse"><a name="35">35</a>Jashtë velit do të vësh përkundrazi tryezën, ndërsa shandani do të shkojë përballë tryezës në krahun jugor të tabernakullit, dhe do ta vendosësh tryezën në krahun verior.</span> <span class="verse"><a name="36">36</a>Do të bësh gjithashtu për hyrjen e çadrës një perde me fije në ngjyrë vjollce, të purpurt, flakë të kuqe dhe prej liri të përdredhur, puna e një qëndistari.</span> <span class="verse"><a name="37">37</a>Do të bësh gjithashtu pesë shtylla akacieje për perden dhe do t'i veshësh me ar; grremçat e tyre do të jenë prej ari dhe do të shkrish për to pesë baza prej bronzi&quot;.</span> </p></div</div></div></body></html>