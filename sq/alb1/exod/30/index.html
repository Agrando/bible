<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 30</strong></div><p><span class="verse"><a name="1">1</a>&quot;Do të bësh edhe një altar për të djegur temjanin; dhe do ta bësh prej druri të akacies.</span> <span class="verse"><a name="2">2</a>Do të jetë një kubit i gjatë dhe një kubit i gjerë; do të jetë katror dhe do të ketë një lartësi dy kubitësh; brirët e tij do të përbëjnë një pjesë të vetme me të.</span> <span class="verse"><a name="3">3</a>Do ta veshësh me ar safi: pjesën e tij të sipërme, anët e tij rreth e qark dhe brirët e tij; do t'i bësh edhe një kurorë ari.</span> <span class="verse"><a name="4">4</a>Do t'i bësh edhe dy unaza ari nën kurorë, në të dy krahët e tij; do t'i vësh në të dy krahët e tij për të kaluar shtizat, të cilat shërbejnë për ta mbartur.</span> <span class="verse"><a name="5">5</a>Shtizat do të bëhen me dru të akacies dhe do t'i veshësh me ar.</span> <span class="verse"><a name="6">6</a>Do ta vendosësh altarin përpara velit që ndodhet përpara arkës së dëshmisë, përballë pajtuesit që ndodhet mbi dëshminë, ku unë do të të takoj.</span> <span class="verse"><a name="7">7</a>Mbi të Aaroni do të djegë temjan të parfumuar; do ta djegë çdo mëngjes, kur rregullon llambat.</span> <span class="verse"><a name="8">8</a>Kur Aaroni ndez llambat në të ngrysur, do të djegë temjanin: një temjan i vazhdueshëm përpara Zotit, për brezat e ardhshëm.</span> <span class="verse"><a name="9">9</a>Nuk do të ofroni mbi të as temjan të huaj, as olokaust, as blatim; dhe mbi të nuk do të derdhni libacione.</span> <span class="verse"><a name="10">10</a>Dhe Aaroni do të bëjë një herë në vit shlyerjen e mëkatit mbi brirët e tij; me gjakun e flisë së shlyerjes së mëkatit do të bëjë mbi të shlyerjen një herë në vit, brez pas brezi. Do të jetë gjë shumë e shenjtë, e shenjtë për Zotin&quot;.</span> <span class="verse"><a name="11">11</a>Zoti i foli akoma Moisiut, duke thënë:</span> <span class="verse"><a name="12">12</a>&quot;Kur do të bësh llogarinë e bijve të Izraelit, për regjistrimin e tyre, secili do t'i japë Zotit shpengimin e jetës së tij, kur do të numërohen, me qëllim që të mos goditen nga ndonjë plagë, kur do të bësh regjistrimin e tyre.</span> <span class="verse"><a name="13">13</a>Kjo është ajo që do të japë secili nga ata që paguajnë taksë: gjysmë sikli, simbas siklit të shenjtërores, (sikli është baras me njëzet gere), një gjysmë sikli do të jetë oferta që duhet t'i bëhet Zotit.</span> <span class="verse"><a name="14">14</a>Kushdo që do të përfshihet nga regjistrimi, njëzet vjeç e lart, do t'i japë Zotit këtë ofertë.</span> <span class="verse"><a name="15">15</a>I pasuri nuk do të japë më tepër, as i varfëri më pak se gjysmë sikli, kur do t'i bëhet kjo ofertë Zotit për të shlyer fajet e jetës suaj.</span> <span class="verse"><a name="16">16</a>Do të marrësh, pra, nga djemtë e Izraelit këto të holla të shërbimit dhe do t'i përdorësh për shërbimin e çadrës së mbledhjes: kjo do të jetë për bijtë e Izraelit një kujtim para Zotit për të bërë shlyerjen për jetën tuaj&quot;.</span> <span class="verse"><a name="17">17</a>Zoti i foli akoma Moisiut, duke i thënë:</span> <span class="verse"><a name="18">18</a>&quot;Do të bësh edhe një legen prej bronzi, me bazën e tij prej bronzi, për t'u larë; do ta vendosësh midis çadrës së mbledhjes dhe altarit dhe do të vësh edhe ujë.</span> <span class="verse"><a name="19">19</a>Dhe aty Aaroni dhe bijtë e tij do të lajnë duart dhe këmbët.</span> <span class="verse"><a name="20">20</a>Kur do të hyjnë në çadrën e mbledhjes, do të lahen me ujë, që të mos vdesin; kështu edhe kur do t'i afrohen altarit për të shërbyer, për të tymosur një ofertë të bërë Zotit me anë të zjarrit.</span> <span class="verse"><a name="21">21</a>Do të lajnë duart dhe këmbët e tyre, që të mos vdesin. Ky do të jetë një rregull i përjetshëm, për atë dhe për pasardhësit e tij, brez pas brezi&quot;.</span> <span class="verse"><a name="22">22</a>Zoti i foli akoma Moisiut, duke i thënë:</span> <span class="verse"><a name="23">23</a>&quot;Gjej edhe aromat më të mira: pesëqind sikla mirrë të lëngët, dyqind e pesëdhjetë, domethënë gjysma, cinamon aromatik dhe dyqind e pesëdhjetë kanellë aromatike,</span> <span class="verse"><a name="24">24</a>pesëqind sikla, në bazë të siklit të shenjtërores, kasie dhe një hin vaj ulliri.</span> <span class="verse"><a name="25">25</a>Me këto të përgatitësh një vaj për vajosjen e shenjtë, një parfum të prodhuar me artin e parfumierit: ky do të jetë vaji i vajosjes së shenjtë.</span> <span class="verse"><a name="26">26</a>Me të do të vajosësh çadrën e mbledhjes dhe arkën e dëshmisë,</span> <span class="verse"><a name="27">27</a>tryezën dhe të gjitha veglat e tij, shandanin dhe të gjitha përdorëset e tij, altarin e temjanit,</span> <span class="verse"><a name="28">28</a>altarin e olokausteve dhe të gjitha përdorëset e tij, legenin dhe bazën e tij.</span> <span class="verse"><a name="29">29</a>Do të shenjtërosh kështu këto gjëra dhe do të jenë shumë të shenjta; të gjitha sendet që u përkasin, do të jenë të shenjta.</span> <span class="verse"><a name="30">30</a>Do të vajosësh edhe Aaronin dhe bijtë e tij dhe do t'i shenjtërosh, me qëllim që të më shërbejnë si priftërinj.</span> <span class="verse"><a name="31">31</a>Pastaj do t'u flasësh bijve të Izraelit, duke u thënë: &quot;Ky do të jetë për mua një vaj për vajosjen e shenjtë, brez pas brezi.</span> <span class="verse"><a name="32">32</a>Nuk do ta derdhni mbi mish njeriu dhe nuk do të përgatisni tjetër po ashtu; ai është i shenjtë, do të jetë i shenjtë edhe për ju.</span> <span class="verse"><a name="33">33</a>Kushdo që përgatit të ngjashëm, apo kushdo që e vë mbi një të huaj, do të shfaroset nga populli i tij&quot;&quot;.</span> <span class="verse"><a name="34">34</a>Zoti i tha akoma Moisiut: &quot;Gjej disa aroma, storaks, guaska erëmira, galban, aroma me temjan të kulluar, në doza të barabarta;</span> <span class="verse"><a name="35">35</a>do të përgatitësh me to një parfum simbas artit të parfumierit, një parfum të kripur, të pastër dhe të shenjtë;</span> <span class="verse"><a name="36">36</a>do ta kthesh një pjesë të tij në pluhur shumë të hollë dhe do të vendosësh pak nga ai përpara dëshmisë në çadrën e mbledhjes, ku unë do të të takoj: ai do të jetë për ju një gjë shumë e shenjtë.</span> <span class="verse"><a name="37">37</a>Por nga temjani që ke për të bërë, nuk do të përgatisni për veten tuaj me të njëjtën përbërje; kjo do të jetë për ty një gjë e shenjtë kushtuar Zotit.</span> <span class="verse"><a name="38">38</a>Kushdo që do të përgatisë një temjan të këtij lloji, do të shfaroset nga populli i tij&quot;.</span> </p></div</div></div></body></html>