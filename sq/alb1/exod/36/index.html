<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 36</strong></div><p><span class="verse"><a name="1">1</a>Tani Betsaleeli dhe Oholiabi si dhe të gjithë njerëzit e aftë, të cilët Zoti i ka pajisur me dituri dhe zgjuarsi për të kryer të gjitha punimet për shërbimin e shenjtërores, kanë për të vepruar sipas urdhrave të Zotit&quot;.</span> <span class="verse"><a name="2">2</a>Moisiu thirri, pra, Betsaleelin dhe Oholiabin dhe të gjithë njerëzit e urtë nga zemra, të cilët shtyheshin nga zemra për t'i hyrë punës dhe për ta kryer atë.</span> <span class="verse"><a name="3">3</a>Dhe ata morën nga Moisiu të gjitha ofertat e sjella nga bijtë e Izraelit për punimet për ndërtimin e shenjtërores dhe kryerjen e tyre. Por çdo mëngjes bijtë e Izraelit vazhdonin t'i sillnin Moisiut oferta vullnetare.</span> <span class="verse"><a name="4">4</a>Atëherë të gjithë njerëzit e aftë që kryenin punime të çfarëdo lloji në shenjtërore, duke lënë secili punën që bënte, erdhën</span> <span class="verse"><a name="5">5</a>dhe i folën Moisiut, duke thënë: &quot;Populli po sjell shumë më tepër nga sa nevojitet për të kryer punimet që Zoti ka urdhëruar të bëhen&quot;.</span> <span class="verse"><a name="6">6</a>Atëherë Moisiu dha këtë urdhër që u shpall nëpër kamp, duke thënë: &quot;Asnjë burrë dhe asnjë grua të mos bëjë më ndonjë ofertë për shenjtëroren&quot;. Kështue ndaluan popullin të sillte tjetër material.</span> <span class="verse"><a name="7">7</a>Sepse materiali që kishin mjaftonte për të gjitha punimet që kishin për të bërë, madje tepronte.</span> <span class="verse"><a name="8">8</a>Tërë njerëzit e aftë, midis atyre që punonin për ndërtimin e tabernakullit, bënë dhjetë pëlhura prej liri të hollë të përdredhur dhe me fill ngjyrë vjollce, të purpurt dhe flakë të kuqe; ai i bëri me kerubinë të punuar artistikisht.</span> <span class="verse"><a name="9">9</a>Çdo pëlhurë kishte një gjatësi dhe një gjerësi prej katër kubitësh; të gjitha pëlhurat kishin të njëjtën masë.</span> <span class="verse"><a name="10">10</a>Ai bashkoi pesë pëlhura, dhe bashkoi gjithashtu pesë pëlhurat e tjera.</span> <span class="verse"><a name="11">11</a>Dhe bëri sythe ngjyrë vjollce mbi buzën e pëlhurës së jashtme të serisë së parë të pëlhurave; bëri të njëjtën gjë në buzën e pëlhurës së jashtme të serisë së dytë.</span> <span class="verse"><a name="12">12</a>Ai bëri pesëdhjetë sythe mbi pëlhurën e parë dhe bëri gjithashtu pesëdhjetë sythe mbi buzën e pëlhurës së jashtme të serisë së dytë; sythet korrespondonin njëri me tjetrin.</span> <span class="verse"><a name="13">13</a>Dhe bëri edhe pesëdhjetë kapëse ari dhe bashkoi pëlhurat njërën me tjetrën me anë të kapëseve; kështu tabernakulli përbënte një të tërë.</span> <span class="verse"><a name="14">14</a>Ai bëri gjithashtu pëlhura me leshin e dhive, që të shërbenin si çadra mbi tabernakullin; ai bëri njëmbëdhjetë nga këto pëlhura.</span> <span class="verse"><a name="15">15</a>Çdo pëlhurë kishte një gjatësi prej tridhjetë kubitësh, dhe një gjerësi prej katër kubitësh; të njëmbëdhjetë pëlhurat kishin të njëjtën masë.</span> <span class="verse"><a name="16">16</a>Ai bashkoi pesë pëlhura nga njëra anë dhe gjashtë pëlhura nga ana tjetër.</span> <span class="verse"><a name="17">17</a>Bëri gjithashtu pesëdhjetë sythe mbi buzën e pëlhurës së jashtme të serisë së parë të pëlhurave dhe pesëdhjetë sythe mbi buzën e perdes së jashtme të serisë së dytë.</span> <span class="verse"><a name="18">18</a>Dhe bëri pesëdhjetë kapëse prej bronzi për ta bashkuar çadrën, me qëllim që të përbënte një të tërë.</span> <span class="verse"><a name="19">19</a>Bëri gjithashtu për çadrën një mbulesë me lëkura dashi të ngjyera me të kuq, dhe mbi të një mbulesë me lëkura baldosash.</span> <span class="verse"><a name="20">20</a>Pastaj bëri për tabernakullin dërrasat prej druri të akacies, të vendosura më këmbë.</span> <span class="verse"><a name="21">21</a>Gjatësia e një dërrase ishte dhjetë kubitë dhe gjerësia e saj një kubit e gjysmë.</span> <span class="verse"><a name="22">22</a>Çdo dërrasë kishte dy kllapa për të bashkuar njërën dërrasë me tjetrën; kështu ai veproi për të gjitha dërrasat e tabernakullit.</span> <span class="verse"><a name="23">23</a>Pastaj ai bëri dërrasat për tabernakullin: njëzet dërrasa për krahun jugor;</span> <span class="verse"><a name="24">24</a>dhe bëri dyzet baza prej argjendi nën njëzet dërrasat: dy baza poshtë çdo dërrase për të dy kllapat e veta.</span> <span class="verse"><a name="25">25</a>Dhe për anën e dytë të tabernakullit, anën veriore, ai bëri njëzet dërrasa,</span> <span class="verse"><a name="26">26</a>me dyzet bazat e tyre prej argjendi, dy baza nën çdo dërrasë.</span> <span class="verse"><a name="27">27</a>Për pjesën e pasme të tabernakullit, në drejtim të perëndimit, ai bëri gjashtë dërrasa.</span> <span class="verse"><a name="28">28</a>Bëri gjithashtu dy dërrasa për të dy qoshet e pasme të tabernakullit.</span> <span class="verse"><a name="29">29</a>Këto çiftoheshin poshtë dhe ishin bashkuar lart me një unazë. Kështu veproi për të dy dërrasat, që ndodheshin në të dy qoshet.</span> <span class="verse"><a name="30">30</a>Kishte, pra, tetë dërrasa me bazat e tyre prej argjendi: gjashtëmbëdhjetë baza, dy baza nën çdo dërrasë.</span> <span class="verse"><a name="31">31</a>Bëri gjithashtu disa traversa prej druri të akacies: pesë për dërrasat e njërit krah të tabernakullit,</span> <span class="verse"><a name="32">32</a>pesë traversa për dërrasat e krahut tjetër të tabernakullit, dhe pesë traversa për dërrasat e pjesës së pasme të tabernakullit, në perëndim.</span> <span class="verse"><a name="33">33</a>Pastaj bëri që traversa e qendrës të kalonte në mes të dërrasave, nga njëra anë në tjetrën.</span> <span class="verse"><a name="34">34</a>I veshi pastaj dërrasat me ar dhe i bëri prej ari unazat e tyre nga do të kalonin traversat, dhe i veshi me ar traversat.</span> <span class="verse"><a name="35">35</a>Bëri gjithashtu velin me fill ngjyrë vjollce, të purpurt dhe flakë të kuqe, dhe me li të hollë të përdredhur me kerubinë të punuar artistikisht;</span> <span class="verse"><a name="36">36</a>Bëri për të katër shtylla prej druri të akacies me grremçat e tyre prej ari; dhe shkriu për shtyllat katër baza prej argjendi.</span> <span class="verse"><a name="37">37</a>Dhe bëri për hyrjen e çadrës një perde prej filli ngjyrë vjollce, të purpurt dhe flakë të kuqe, dhe prej liri të hollë të përdredhur, shkurt puna e një qëndistari.</span> <span class="verse"><a name="38">38</a>Bëri gjithashtu pesë shtyllat e saj së bashku me grremçat e tyre i veshi me ar kapitelet dhe dërrasat e tyre; por pesë bazat e tyre ishin prej bronzi.</span> </p></div</div></div></body></html>