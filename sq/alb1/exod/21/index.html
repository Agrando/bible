<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 21</strong></div><p><span class="verse"><a name="1">1</a>&quot;Tani këto janë ligjet që do t'u vësh para tyre:</span> <span class="verse"><a name="2">2</a>Në rast se blen një skllav hebre, ai do të të shërbejë gjashtë vjet; por vitin e shtatë do të shkojë i lirë, pa paguar asgjë.</span> <span class="verse"><a name="3">3</a>Në rast se ka ardhur vetëm, do të shkojë vetëm; po të kishte grua, e shoqja do të shkojë bashkë me të.</span> <span class="verse"><a name="4">4</a>Në qoftë se zotëria e tij i jep grua dhe kjo i lind bij e bija, gruaja dhe fëmijët e saj do të jenë të zotërisë, dhe ai do të shkojë vetëm.</span> <span class="verse"><a name="5">5</a>Por në qoftë se skllavi thotë haptazi: &quot;Unë e dua zotërinë time, gruan time dhe fëmijët e mi, dhe nuk dua të shkoj i lirë&quot;,</span> <span class="verse"><a name="6">6</a>atëherë pronari e tij do t'ia afrojë Perëndisë dhe do ta avitë te dera ose te shtalka; pastaj pronari e tij do t'i shpojë veshin me një fëndyell; dhe ai do t'i shërbejë për gjithnjë.</span> <span class="verse"><a name="7">7</a>Në rast se dikush shet bijën e tij si shërbëtore, ajo nuk do të shkojë ashtu si shkojnë skllevërit.</span> <span class="verse"><a name="8">8</a>Në qoftë se ajo nuk i pëlqen zotërisë së saj, që e kishte marrë për vete, ai do ta lërë të shpengohet; por nuk do të ketë të drejtën tua shesë njerëzve të huaj, sepse kjo do t'ishte ta trajtosh me mashtrim.</span> <span class="verse"><a name="9">9</a>Dhe në qoftë se e marton me birin e tij, do ta trajtojë në bazë të së drejtës të të bijave.</span> <span class="verse"><a name="10">10</a>Në rast se merr një grua tjetër, ai nuk do të pakësojë ushqimin dhe veshmbathjen e saj, as edhe bashkëbanimin e saj.</span> <span class="verse"><a name="11">11</a>Në rast se nuk bën këto tri gjëra për të, ajo do të shkojë pa dhënë asgjë, pa paguar çmim.</span> <span class="verse"><a name="12">12</a>Kush rreh një njeri dhe për këtë shkak ky vdes, do të dënohet me vdekje.</span> <span class="verse"><a name="13">13</a>Në qoftë se nuk i ka ngritur kurrfarë prite, por Perëndia ka bërë që t'i bjerë në dorë, unë do të caktoj një vend ku ai mund të gjejë strehë.</span> <span class="verse"><a name="14">14</a>Në qoftë se ndokush vepron me paramendim kundër të afërmit të tij për ta vrarë me mashtrim, ti do ta shkëputësh edhe nga altari im, për të siguruar vdekjen e tij.</span> <span class="verse"><a name="15">15</a>Kush rreh atin ose nënën e tij do të dënohet me vdekje.</span> <span class="verse"><a name="16">16</a>Kush rrëmben një njeri dhe e shet, ose gjendet në duart e tij, do të dënohet me vdekje.</span> <span class="verse"><a name="17">17</a>Kush mallkon të atin ose të ëmën do të dënohet me vdekje.</span> <span class="verse"><a name="18">18</a>Në qoftë se dy njerëz zihen dhe njëri prej tyre godet tjetrin me gur ose me grusht dhe ky nuk vdes, por duhet të qëndrojë në shtrat,</span> <span class="verse"><a name="19">19</a>dhe në se pastaj ngrihet dhe ecën jashtë duke u mbështetur me bastun, ai që e ka goditur do të nxirret i pafajshëm; do ta zhdëmtojë vetëm për kohën e humbur dhe do ta kurojë deri në shërim të plotë.</span> <span class="verse"><a name="20">20</a>Në qoftë se dikush rreh skllavin ose skllaven e tij me bastun, dhe ai ose ajo i vdesin në dorë, zotëria do të dënohet;</span> <span class="verse"><a name="21">21</a>por në rast se mbijeton një ose dy ditë, nuk do të dënohet, sepse është pronë e tij.</span> <span class="verse"><a name="22">22</a>Në rast se disa grinden dhe rrahin një grua me barrë aq sa ajo të dështojë, por nuk pëson dëme të tjera, rrahësi do të gjobitet aq sa t'i kërkojë bashkëshorti i gruas; ai do të paguajë zhdëmtimin simbas përcaktimit të gjykatësve;</span> <span class="verse"><a name="23">23</a>por po të jetë se rrjedh ndonjë dëm, do të japësh jetë për jetë,</span> <span class="verse"><a name="24">24</a>sy për sy, dhëmb për dhëmb, dorë për dorë, këmbë për këmbë,</span> <span class="verse"><a name="25">25</a>djegie për djegie, plagë për plagë, mbretje për mbretje.</span> <span class="verse"><a name="26">26</a>Në rast se dikush godet syrin e skllavit ose të skllaves së tij dhe ai humbet, do t'i lërë të shkojnë të lirë si kompensim për syrin e humbur.</span> <span class="verse"><a name="27">27</a>Dhe në rast se shkakton rënien e një dhëmbi skllavit ose skllaves së tij, do t'i lërë të shkojnë të lirë si kompensim për dhëmbin e humbur.</span> <span class="verse"><a name="28">28</a>Në rast se një ka godet për vdekje me brirët e tij një burrë ose një grua, kau duhet të vritet me gurë dhe mishi i tij nuk do të hahet; por i zoti i kaut do të konsiderohet i pafajshëm.</span> <span class="verse"><a name="29">29</a>Por në qoftë se kau e kishte zakon prej kohësh të plagoste me brirët e tij dhe i zoti ishte paralajmëruar, por nuk e kishte mbajtur të mbyllur, dhe kau pastaj vret një burrë o një grua, kau do të  vritet me gurë dhe i zoti gjithashtu do të  vritet.</span> <span class="verse"><a name="30">30</a>Në qoftë se i caktohet një çmim për shpengim, ai duhet të japë për të shpenguar jetën e tij aq sa i kanë caktuar.</span> <span class="verse"><a name="31">31</a>Në qoftë se kau godet një bir ose një bijë, do të veprohet ndaj tij sipas po këtij ligji.</span> <span class="verse"><a name="32">32</a>Në qoftë se kau godet një skllav ose një skllave, i zoti i kaut do t'i paguajë të zotit të skllavit tridhjetë sikla argjendi dhe kau do të vritet me gurë.</span> <span class="verse"><a name="33">33</a>Në qoftë se dikush hap një gropë, ose dikush gërmon një gropë dhe nuk e mbulon, dhe një ka ose një gomar bien brenda,</span> <span class="verse"><a name="34">34</a>pronari i gropës do ta paguajë zhdëmtimin; ai do t'i paguajë me para pronarit vleftën e kafshës dhe kafsha e ngordhur do të jetë e tij.</span> <span class="verse"><a name="35">35</a>Në qoftë se kau i një njeriu godet për vdekje kaun e një tjetri, do të shitet kau i gjallë dhe do të ndahet çmimi i tij; edhe kau i ngordhur do të ndahet midis tyre.</span> <span class="verse"><a name="36">36</a>Por në qoftë se dihet se ky ka e kishte zakon prej kohe të godiste me brirët, dhe i zoti nuk e ka mbajtur të mbyllur, ky do të paguajë ka për ka dhe kafsha e ngordhur do të jetë e tij&quot;.</span> </p></div</div></div></body></html>