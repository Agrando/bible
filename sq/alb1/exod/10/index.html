<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 10</strong></div><p><span class="verse"><a name="1">1</a>Pastaj Zoti i tha Moisiut: &quot;Shko te Faraoni; sepse e kam fortësuar zemrën e tij dhe zemrën e shërbëtorëve të tij, me qëllim që unë të mund të tregoj këto shenjat e mia në mes tyre,</span> <span class="verse"><a name="2">2</a>dhe me qëllim që ti të mundësh t'u tregosh bijve të tu dhe bijve të bijve të tu gjërat e mëdha që kam bërë, duke vënë në lojë Egjiptasit, dhe shenjat e mia që kam bërë midis tyre, që të dini se unë jam Zoti&quot;.</span> <span class="verse"><a name="3">3</a>Moisiu dhe Aaroni shkuan te Faraoni dhe i thanë: &quot;Kështu thotë Zoti, Perëndia i Hebrenjve: &quot;Deri kur do të refuzosh të ulësh kokën para meje? Lëre popullin tim të shkojë që të mund të më shërbejë.</span> <span class="verse"><a name="4">4</a>Sepse po refuzove ta lësh popullin tim të shkojë, që nesër do të sjell karkaleca në territorin tënd.</span> <span class="verse"><a name="5">5</a>Dhe ato do të mbulojnë faqen e dheut, kështu që asnjeri nuk do të mund ta shohë tokën; dhe ato do të përpijnë edhe atë që ka mbetur, atë që ju ka lënë breshri, dhe do të përpinë çdo pemë që rritet për ju në fusha.</span> <span class="verse"><a name="6">6</a>Dhe do t'i mbushin shtëpitë tuaja, shtëpitë e tërë shërbëtorëve të tu dhe shtëpitë e tërë Egjiptasve, diçka që as etërit e tu as etërit e etërve të tu nuk e kanë parë kurrë, nga dita që qenë mbi dhe  deri në këtë ditë&quot;&quot;. Me t'i thënë këto fjalë  ktheu kurrizin dhe doli nga prania e Faraonit.</span> <span class="verse"><a name="7">7</a>Pastaj shërbëtorët e Faraonit i thanë: &quot;Deri kur ky njeri do të jetë pengesë për ne? Lëri këta njerëz të ikin, që t'i shërbejnë Zotit Perëndisë të tyre! Nuk e ke kuptuar akoma që Egjipti është shkatërruar?&quot;.</span> <span class="verse"><a name="8">8</a>Kështu Moisiu dhe Aaroni u rikthyen te Faraoni; dhe ky u tha atyre: &quot;Shkoni, shërbejini Zotit, Perëndisë tuaj. Por kush janë ata që do të shkojnë?&quot;. Moisiu tha:</span> <span class="verse"><a name="9">9</a>&quot;Ne do të shkojmë me fëmijët tanë dhe me pleqtë tanë, me bijtë tanë dhe bijat tona; do të shkojmë me kopetë tona të bagëtive të imta dhe të trasha, sepse duhet të kremtojmë një festë kushtuar Zotit&quot;.</span> <span class="verse"><a name="10">10</a>Faraoni u tha atyre: &quot;Zoti qoftë me ju, kur unë do t'ju lë të ikni bashkë me fëmijët tuaj! Por kini kujdes se mos keni qëllime të këqia!</span> <span class="verse"><a name="11">11</a>Jo, jo! Shkoni ju, burra, t'i shërbeni Zotit; sepse kjo është ajo që kërkoni&quot;. Dhe i dëbuan nga prania e Faraonit.</span> <span class="verse"><a name="12">12</a>Atëherë Zoti i tha Moisiut: &quot;Shtrije dorën tënde mbi vendin e Egjiptit për karkalecat, me qëllim që ato të ngjiten dhe të mbulojnë vendin e Egjiptit dhe të përpijnë tërë bimësinë e vendit, tërë ato që ka lënë breshri&quot;.</span> <span class="verse"><a name="13">13</a>Atëherë Moisiu zgjati bastunin e tij mbi vendin e Egjiptit; dhe Zoti ngriti një erë nga lindja mbi vendin tërë atë ditë dhe tërë natën; sa erdhi mëngjesi, era e lindjes solli karkalecat.</span> <span class="verse"><a name="14">14</a>Dhe karkalecat u ngjitën në tërë vendin e Egjiptit dhe u ulën në tërë territorin e tij në numër të madh. Nuk kishte pasur kurrë një murtajë të tillë karkalecash më parë dhe nuk do të ndodhë ndonjë tjetër.</span> <span class="verse"><a name="15">15</a>Ato mbuluan faqen e tërë dheut, aq sa e nxinë dheun; përpinë tërë bimësinë e vendit dhe tërë pemët e drurëve që breshri kishte lënë; dhe nuk mbeti asgjë e blertë mbi drurët dhe shkurrëzat e fushës, në tërë vendin e Egjiptit.</span> <span class="verse"><a name="16">16</a>Atëherë Faraoni thirri me nxitim Moisiun dhe Aaronin dhe u tha: &quot;Unë kam mëkatuar kundër Zotit, Perëndisë tuaj, dhe kundër jush.</span> <span class="verse"><a name="17">17</a>Por tani të lutem, falmani mëkatin edhe një herë; dhe lutjuni Zotit, Perëndisë tuaj, që të largojë nga unë këtë mynxyrë vdekjeprurëse&quot;.</span> <span class="verse"><a name="18">18</a>Dhe Moisiu doli nga Faraoni, dhe iu lut Zotit.</span> <span class="verse"><a name="19">19</a>Pastaj Zoti ngriti një erë të kundërt, një erë nga perëndimi shumë të fortë, që i largoi karkalecat dhe i hodhi në Detin e Kuq. Nuk mbeti asnjë karkalec në tërë territorin e Egjiptit.</span> <span class="verse"><a name="20">20</a>Por Zoti e fortësoi zemrën e Faraonit dhe ai nuk i la bijtë e Izraelit të ikin.</span> <span class="verse"><a name="21">21</a>Atëherë Zoti i tha Moisiut: &quot;Shtrije dorën drejt qiellit, me qëllim që të jetë errësirë në vendin e Egjiptit, errësirë që të mund të preket me dorë&quot;.</span> <span class="verse"><a name="22">22</a>Dhe Moisiu e shtriu dorën e tij drejt qiellit, dhe u bë errësirë e madhe në tërë vendin e Egjiptit për tri ditë.</span> <span class="verse"><a name="23">23</a>Njëri nuk shikonte tjetrin dhe asnjeri nuk lëvizi nga vendi ku ndodhej për tri ditë; por për të gjithë bijtë e Izraelit kishte dritë në banesat e tyre.</span> <span class="verse"><a name="24">24</a>Atëherë Faraoni thirri Moisiun dhe i tha: &quot;Shkoni, shërbejini Zotit, le të mbeten vetëm kopetë tuaja me bagëti të imët dhe të trashë; edhe fëmijët tuaj mund të vinë me ju&quot;.</span> <span class="verse"><a name="25">25</a>Moisiu tha: &quot;Ti duhet të na lejosh gjithashtu të marrim dhe disa fli dhe olokauste, që t'ia ofrojmë Zotit, Perëndisë tonë.</span> <span class="verse"><a name="26">26</a>Edhe bagëtia jonë do të vijë me ne; nuk do të lëmë këtu as edhe një thua të saj, sepse do të marrim disa krerë për t'i shërbyer Zotit, Perëndisë tonë; dhe nuk e dimë me se do t'i shërbejmë Zotit, deri sa të arrijmë atje poshtë&quot;.</span> <span class="verse"><a name="27">27</a>Por Zoti e fortësoi zemrën e Faraonit dhe ai nuk deshi t'i linte të shkonin.</span> <span class="verse"><a name="28">28</a>Atëherë Faraoni i tha Moisiut: &quot;Qërohu nga unë! Ruhu se më del përpara, sepse ditën që do të më dalësh përpara do të vdesësh!&quot;.</span> <span class="verse"><a name="29">29</a>Moisiu iu përgjigj: &quot;Mirë e the; unë nuk do të të dal më përpara&quot;.</span> </p></div</div></div></body></html>