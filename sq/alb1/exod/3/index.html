<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 3</strong></div><p><span class="verse"><a name="1">1</a>Ndërkaq Moisiu po kulloste kopenë e Jethros, vjehrrit të tij dhe prift i Madianit; ai e çoi kopenë matanë shkretëtirës dhe arriti në malin e Perëndisë, në Horeb.</span> <span class="verse"><a name="2">2</a>Dhe Engjëlli i Zotit iu shfaq në një flakë zjarri, në mes të një ferrishtjeje. Moisiu vështroi dhe ja që ferrishtja po digjej nga zjarri, por nuk konsumohej.</span> <span class="verse"><a name="3">3</a>Atëherë Moisiu tha: &quot;Tani do të zhvendosem për të parë këtë shfaqje madhështore: pse ferrishtja nuk po konsumohet!&quot;.</span> <span class="verse"><a name="4">4</a>Zoti vuri re që ai ishte zhvendosur për të parë, dhe Perëndia e thirri nga mesi i ferrishtes dhe i tha: &quot;Moisi, Moisi!&quot;. Ai u përgjigj: &quot;Ja ku jam&quot;.</span> <span class="verse"><a name="5">5</a>Perëndia tha: &quot;Mos u afro këtu: hiq sandalet nga këmbët, sepse vendi në të cilin ndodhesh është vend i shenjtë&quot;.</span> <span class="verse"><a name="6">6</a>Pastaj tha dhe këto fjalë: &quot;Unë jam Perëndia i atit tënd, Perëndia i Abrahamit, Perëndia i Isakut dhe Perëndia i Jakobit&quot;. Dhe Moisiu fshehu fytyrën e tij, sepse kishte frikë të shikonte Perëndinë.</span> <span class="verse"><a name="7">7</a>Pastaj Zoti tha: &quot;Sigurisht që e kam parë pikëllimin e popullit tim që ndodhet në Egjipt dhe e kam dëgjuar britmën e tij për shkak të shtypësve të tij, sepse i njoh vuajtjet e tij.</span> <span class="verse"><a name="8">8</a>Kështu zbrita për ta çliruar nga dora e Egjiptasve dhe për ta çuar nga ky vend në një vend të mirë dhe të hapur, në një vend ku rrjedh qumështi dhe mjalti, në vendin ku ndodhen Kananejtë, Hitejtë, Amorejtë, Perezejtë, Hivejtë dhe Jebusejtë.</span> <span class="verse"><a name="9">9</a>Dhe tani, ja britma e bijve të Izraelit ka arritur deri tek unë, dhe kam parë gjithashtu se si Egjiptasit i shtypin.</span> <span class="verse"><a name="10">10</a>Prandaj eja dhe unë do të të dërgoj te Faraoni me qëllim që ta nxjerrësh popullin tim, bijtë e Izraelit, nga Egjipti&quot;.</span> <span class="verse"><a name="11">11</a>Por Moisiu i tha Perëndisë: &quot;Kush jam unë që të shkoj te Faraoni dhe t'i nxjerr bijtë e Izraelit nga Egjipti?&quot;.</span> <span class="verse"><a name="12">12</a>Perëndia tha: &quot;Unë do të jem me ty, dhe kjo do të jetë për ty shenja që të kam dërguar unë: Kur ta kesh nxjerrë popullin nga Egjipti, ju do t'i shërbeni Perëndisë mbi këtë mal&quot;.</span> <span class="verse"><a name="13">13</a>Atëherë Moisiu i tha Perëndisë: &quot;Ja, kur të shkoj te bijtë e Izraelit dhe t'u them: &quot;Perëndia i etërve tuaj më ka dërguar te ju&quot;, po të jetë se ata më thonë: &quot;Cili është emri i tij?&quot;, ç'përgjigje duhet t'u jap?&quot;.</span> <span class="verse"><a name="14">14</a>Perëndia i tha Moisiut: &quot;UNÉ JAM AI QÉ JAM&quot;. Pastaj tha: &quot;Do t'u thuash kështu bijve të Izraelit: &quot;UNÉ JAM-i më ka dërguar tek ju&quot;&quot;.</span> <span class="verse"><a name="15">15</a>Perëndia i tha akoma Moisiut: &quot;Do t'u thuash kështu bijve të Izraelit: &quot;Zoti, Perëndia i etërve tuaj, Perëndia i Abrahamit, Perëndia i Isakut dhe Perëndia i Jakobit më ka dërguar tek ju. Ky është  emri im përjetë. Ky ka për të qenë gjithnjë  emri im me të cilin do të kujtohem nga të gjitha breznitë&quot;.</span> <span class="verse"><a name="16">16</a>Shko dhe mblidh pleqtë e Izraelit dhe u thuaj atyre: &quot;Zoti, Perëndia i etërve tuaj, Perëndia i Abrahamit, i Isakut dhe i Jakobit m'u shfaq, duke thënë: Unë patjetër ju kam vizituar dhe kam parë atë që ju bëjnë në Egjipt;</span> <span class="verse"><a name="17">17</a>dhe kam thënë: Nga shtypja e Egjiptit do t'ju çoj në vendin e Kananejve, të Hitejve, të Amorejve, të Perezejve, të Hivejve dhe të Jebusejve, në një vend ku rrjedh qumësht dhe mjaltë&quot;.</span> <span class="verse"><a name="18">18</a>Dhe ata do t'i binden zërit tënd; dhe ti dhe pleqtë e Izraelit do të shkoni te mbreti i Egjiptit dhe do t'i thoni: &quot;Zoti, Perëndia i Hebrenjve na doli përpara; dhe tani na lër të shkojmë dhe të bëjmë  tri ditë rrugë në shkretëtirë, që t'i bëjmë  fli Zotit, Perëndisë tonë&quot;.</span> <span class="verse"><a name="19">19</a>Por unë e di që mbreti i Egjiptit nuk do t'ju lejojë të shkoni, veç po të jetë i shtrënguar nga një dorë e fuqishme.</span> <span class="verse"><a name="20">20</a>Atëherë unë do të shtrij dorën time dhe do të godas Egjiptin me të gjitha mrekullitë që unë do të bëj në mes tyre; pas kësaj ai do t'ju lërë të ikni.</span> <span class="verse"><a name="21">21</a>Dhe do t'i jap këtij populli të mira para syve të Egjiptasve; dhe do të ndodhë që kur të niseni, nuk do të shkoni duarbosh;</span> <span class="verse"><a name="22">22</a>por çdo grua do t'i kërkojë fqinjës së saj dhe gruas që banon në shtëpinë e saj sende argjendi, sende ari dhe rroba; dhe ju do t'ua vini në shtat bijve dhe bijave tuaja; kështu do t'i zhvishni Egjiptasit&quot;.</span> </p></div</div></div></body></html>