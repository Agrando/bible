<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 14</strong></div><p><span class="verse"><a name="1">1</a>Pastaj Zoti i foli Moisiut, duke i thënë:</span> <span class="verse"><a name="2">2</a>&quot;U thuaj bijve të Izraelit të kthehen prapa dhe të vendosin kampin e tyre përballë Pi-Hahirothit, midis Migdolit dhe detit, përballë Baal-Tsefonit; vendosni kampin tuaj përpara këtij vendi pranë detit.</span> <span class="verse"><a name="3">3</a>Atëherë Faraoni do të thotë për bijtë e Izraelit: &quot;Ata po enden si të humbur në vend; shkretëtira i mban të mbyllur&quot;.</span> <span class="verse"><a name="4">4</a>Dhe unë do ta ngurtësoj zemrën e Faraonit, dhe ai do t'i ndjekë ata; por unë do të siguroj lavdi nga Faraoni dhe nga gjithë ushtria e tij, dhe Egjiptasit do të mësojnë që unë jam Zoti&quot;. Dhe ata ashtu vepruan.</span> <span class="verse"><a name="5">5</a>Pastaj iu njoftua mbretit të Egjiptit që populli kishte ikur; dhe zemra e Faraonit dhe e shërbëtorëve të tij ndryshoi kundrejt popullit, dhe ata thanë: &quot;Ç'bëmë që e lamë Izraelin të ikë nga shërbimi ynë?&quot;.</span> <span class="verse"><a name="6">6</a>Kështu Faraoni bëri që të përgatitej qerrja e tij dhe mori me vete popullin e tij.</span> <span class="verse"><a name="7">7</a>Mori dhe gjashtëqind qerre të zgjedhura dhe tërë qerret e Egjiptit, me luftëtarë në secilin prej tyre.</span> <span class="verse"><a name="8">8</a>Dhe Zoti e ngurtësoi zemrën e Faraonit, mbretit të Egjiptit, dhe ai i ndoqi bijtë e Izraelit, që dilnin plot trimëri.</span> <span class="verse"><a name="9">9</a>Egjiptasit i ndoqën; dhe tërë kuajt, qerret e Faraonit, kalorësit e tij dhe ushtria e tij i arritën kur kishin fushuar pranë detit, në afërsi të Pi-Hahirothit, përballë Baal-Tsefonit.</span> <span class="verse"><a name="10">10</a>Ndërsa Faraoni po afrohej, bijtë e Izraelit ngritën sytë; dhe ja, Egjiptasit marshonin prapa tyre, prandaj patën shumë frikë; dhe bijtë e Izraelit i klithën Zotit,</span> <span class="verse"><a name="11">11</a>dhe i thanë Moisiut: &quot;Pse, nuk kishte varre në Egjipt, që na solle të vdesim në shkretëtirë? Pse e bëre këtë gjë me ne, duke na nxjerrë nga Egjipti?</span> <span class="verse"><a name="12">12</a>A nuk ishte vallë kjo për të cilën të flisnim në Egjipt, duke të thënë: &quot;Na lër rehat, kështu do të mund t'u shërbejmë Egjiptasve&quot;? Sepse për ne do të qe më mirë t'u shërbenim Egjiptasve se sa të vdesim në shkretëtirë&quot;.</span> <span class="verse"><a name="13">13</a>Por Moisiu i tha popullit: &quot;Mos kini frikë, qëndroni dhe çlirimi do të vijë nga Zoti, i cili do ta bëjë sot për ju; sepse Egjiptasit që shihni sot, nuk do t'i shihni më kurrë.</span> <span class="verse"><a name="14">14</a>Zoti do të luftojë për ju, dhe ju do të rrini të qetë&quot;.</span> <span class="verse"><a name="15">15</a>Pastaj Zoti i tha Moisiut: &quot;Pse më bërtet mua? U thuaj bijve të Izraelit të shkojnë përpara.</span> <span class="verse"><a name="16">16</a>Dhe ti ço lart bastunin tënd, shtrije dorën mbi det dhe ndaje atë, në mënyrë që bijtë e Izraelit të mund të kalojnë në mes të detit në të thatë.</span> <span class="verse"><a name="17">17</a>Sa për mua, unë do ta ngurtësoj zemrën e Egjiptasve, dhe këta do t'i ndjekin ata. Kështu unë do të fitoj lavdi nga Faraoni, nga tërë ushtria e tij, nga qerret dhe kalorësit e tij.</span> <span class="verse"><a name="18">18</a>Dhe Egjiptasit do të dinë që unë jam Zoti, kur unë do të fitoj lavdi nga Faraoni, nga qerret e tij dhe nga kalorësit e tij&quot;.</span> <span class="verse"><a name="19">19</a>Atëherë Engjëlli i Perëndisë, që ecte përpara kampit të Izraelit, u zhvendos dhe shkoi e u vu prapa tyre; edhe kolona e reve lëvizi nga përpara dhe shkoi e u vu prapa tyre.</span> <span class="verse"><a name="20">20</a>Dhe kështu vajti e u vendos midis fushimit të Egjiptit dhe fushimit të Izraelit; dhe reja prodhonte errësirë për njërën palë, ndërsa u jepte dritë të tjerëve natën. Kështu tërë natën kurrkush nuk iu afrua tjetrit.</span> <span class="verse"><a name="21">21</a>Atëherë Moisiu shtriu dorën e tij mbi detin; dhe Zoti bëri që të tërhiqet deti nga një erë e fortë nga lindja që fryu tërë atë natë dhe e shndërroi detin në tokë të thatë; dhe ujërat u ndanë.</span> <span class="verse"><a name="22">22</a>Kështu bijtë e Izraelit hynë në mes të detit në të thatë; dhe ujërat formonin si një mur në të djathtë dhe të majtë të tyre.</span> <span class="verse"><a name="23">23</a>Dhe Egjiptasit i ndoqën; dhe tërë kuajt e Faraonit, qerret e tij dhe kalorësit e tij hynë pas tyre në mes të detit.</span> <span class="verse"><a name="24">24</a>Aty nga agimi i mëngjesit ndodhi që Zoti i hodhi sytë në kampin e Egjiptasve nga kolona e zjarrit dhe nga reja, dhe i dha dërmën.</span> <span class="verse"><a name="25">25</a>Ai bëri të shkëputen rotat e qerreve të tyre dhe e bëri të vështirë përparimin e tyre. Kështu Egjiptasit thanë: &quot;T'ia mbathim para Izraelit, sepse Zoti lufton bashkë me ta kundër Egjiptasve&quot;.</span> <span class="verse"><a name="26">26</a>Pastaj Zoti i tha Moisiut: &quot;Shtrije dorën tënde mbi detin, me qëllim që ujërat e tij të kthehen mbi Egjiptasit, mbi qerret dhe kalorësit e tyre&quot;.</span> <span class="verse"><a name="27">27</a>Atëherë Moisiu shtriu dorën e tij mbi detin; kështu në të gdhirë, deti u kthye në vendin e tij të zakonshëm; Egjiptasit ikën para tij; dhe Zoti i përlau Egjiptasit në mes të detit.</span> <span class="verse"><a name="28">28</a>Ujërat u kthyen dhe mbuluan qerret, kalorësit dhe tërë ushtrinë e Faraonit që kishin hyrë në det për të ndjekur Izraelitët; dhe nuk shpëtoi asnjë prej tyre.</span> <span class="verse"><a name="29">29</a>Por bijtë e Izraelit vazhduan të ecnin në tokë të thatë në mes të detit, dhe ujërat qenë për ta si një mur, në të djathtë të tyre dhe në të majtë të tyre.</span> <span class="verse"><a name="30">30</a>Kështu, atë ditë, Zoti e shpëtoi Izraelin nga dora e Egjiptasve, dhe Izraeli pa mbi bregun e detit Egjiptasit e vdekur.</span> <span class="verse"><a name="31">31</a>Izraeli pa fuqinë e madhe që Zoti kishte treguar kundër Egjiptasve, dhe populli pati frikë nga Zoti dhe besoi te Zoti dhe te Moisiu shërbëtor i tij.</span> </p></div</div></div></body></html>