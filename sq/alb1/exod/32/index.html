<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 32</strong></div><p><span class="verse"><a name="1">1</a>Por populli, duke parë që Moisiu po vononte të zbriste nga mali, u mblodh rreth Aaronit dhe i tha: &quot;Hajt tani, na bëj një perëndi të shkojë para nesh, sepse sa për Moisiun, njeriun që na nxori nga vendi i Egjiptit, nuk dimë çfarë i ka ndodhur&quot;.</span> <span class="verse"><a name="2">2</a>Aaroni iu përgjigj atyre: &quot;Hiqni unazat prej ari që janë në veshët e grave tuaja, të bijve tuaj, dhe të bijave tuaja dhe m'i sillni mua&quot;.</span> <span class="verse"><a name="3">3</a>Kështu tërë populli hoqi unazat prej ari që kishin në veshët dhe ia çoi Aaronit,</span> <span class="verse"><a name="4">4</a>i cili i mori nga duart e tyre dhe, mbasi i modeloi me daltë, bëri një viç prej metali të shkrirë. Atëherë ata thanë: &quot;O Izrael, ky është perëndia yt që të nxori nga vendi i Egjiptit!&quot;.</span> <span class="verse"><a name="5">5</a>Kur Aaroni pa këtë, ngriti një altar përpara tij dhe vuri kasnecë që thanë: &quot;Nesër do të jetë festë për nder të Zotit!&quot;.</span> <span class="verse"><a name="6">6</a>Të nesërmen ata u ngritën herët, ofruan olokauste dhe çuan fli falënderimi; populli u ul për të ngrënë e për të pirë, pastaj u ngrit për të dëfryer.</span> <span class="verse"><a name="7">7</a>Atëherë Zoti i tha Moisiut: &quot;Tani shko, zbrit, sepse populli yt, që ti nxore nga vendi i Egjiptit, është korruptuar;</span> <span class="verse"><a name="8">8</a>u larguan shpejt, janë përdalë nga rruga që unë e kisha urdhëruar të ndiqte; bëri një viç prej metali të shkrirë, u përkul para tij, i ofroi flijime dhe tha: &quot;O Izrael, kjo është perëndia jote që të nxori nga vendi i Egjiptit&quot;&quot;.</span> <span class="verse"><a name="9">9</a>Zoti i tha akoma Moisiut: &quot;E pashë këtë popull, dhe ja, është një popull me qafë të fortë.</span> <span class="verse"><a name="10">10</a>Më lër, pra, të veproj, në mënyrë që zemërimi im të ndizet kundër tyre dhe t'i konsumoj; por nga ti do të bëj një komb të madh&quot;.</span> <span class="verse"><a name="11">11</a>Atëherë Moisiu e luti Zotin, Perëndinë e tij, dhe i tha: &quot;Pse, o Zot, zemërimi yt duhet të ndizet kundër popullit tënd që e nxore nga vendi i Egjiptit me fuqi të madhe dhe me dorë të fortë?</span> <span class="verse"><a name="12">12</a>Pse duhet që Egjiptasit të thonë: &quot;Ai i nxori për t'ju bërë të keq, që të vriten mbi malet dhe për t'i shfarosur nga faqja e dheut&quot;? Hiq dorë nga zemërimi yt i zjarrtë dhe nga qëllimi yt për t'i bërë keq popullit tënd.</span> <span class="verse"><a name="13">13</a>Kujto Abrahamin, Isakun dhe Izraelin, shërbëtorë të tu, të cilëve u je betuar mbi veten tënde, duke u thënë atyre: &quot;Unë do të shumëzoj pasardhësit tuaj si yjet e qiellit dhe do t'u jap pasardhësve  tuaj tërë atë vend për të cilin të fola, dhe  ata do ta zotërojnë përjetë&quot;&quot;.</span> <span class="verse"><a name="14">14</a>Kështu Zoti ndryshoi mendim lidhur me të keqen që kishte thënë se do t'i bënte popullit të tij.</span> <span class="verse"><a name="15">15</a>Atëherë Moisiu u kthye dhe zbriti nga mali me dy pllakat e dëshmisë në duar, pllaka të shkruara nga të dy anët, si përpara ashtu edhe prapa.</span> <span class="verse"><a name="16">16</a>Pllakat ishin vepër e Perëndisë dhe shkrimi i tyre ishte shkrimi i Perëndisë, i gdhendur mbi pllakat.</span> <span class="verse"><a name="17">17</a>Por Jozueu, duke dëgjuar britmën e popullit që bërtiste, i tha Moisiut: &quot;Ka një zhurmë lufte në kamp&quot;.</span> <span class="verse"><a name="18">18</a>Por ai u përgjigj: &quot;Kjo nuk është as një britmë fitoreje, as një britmë humbjeje; britma që unë dëgjoj është e njerëzve që këndojnë&quot;.</span> <span class="verse"><a name="19">19</a>Si iu afrua kampit, pa viçin dhe vallet; atëherë Moisiu u ndez nga zemërimi dhe ai i hodhi pllakat nga duart e tij dhe i theu në këmbët e malit.</span> <span class="verse"><a name="20">20</a>Pastaj mori viçin që ata kishin bërë, e dogji në zjarr dhe e bëri pluhur; pastaj e përhapi pluhurin në ujë dhe ia dha për të pirë bijve të Izraelit.</span> <span class="verse"><a name="21">21</a>Pastaj Moisiu i tha Aaronit: &quot;Çfarë të ka bërë ky popull, të cilin e ke ngarkuar me një mëkat kaq të madh?&quot;.</span> <span class="verse"><a name="22">22</a>Aaroni u përgjigj: &quot;Zemërimi i zotërisë sime të mos ndizet, ti vetë e njeh këtë popull dhe e di që ai është i prirur ndaj së keqes.</span> <span class="verse"><a name="23">23</a>Ata më kanë thënë: &quot;Na bëj një perëndi që të shkojë para nesh, sepse Moisiut, njeriut që na nxori nga vendi i Egjiptit, nuk dimë se çfarë i ka ndodhur&quot;.</span> <span class="verse"><a name="24">24</a>Atëherë unë u thashë atyre: &quot;Kush ka ar të mos e mbajë me vete&quot;. Kështu ata ma dhanë mua dhe unë e hodha në zjarr, dhe na doli ky viç&quot;.</span> <span class="verse"><a name="25">25</a>Kur Moisiu pa që populli ishte pa fre (dhe Aaroni e kishte lënë të shfrenohej duke e ekspozuar në turpin e armiqve të tij),</span> <span class="verse"><a name="26">26</a>u ndal në hyrje të kampit dhe tha: &quot;Kushdo që është me Zotin, le të vijë tek unë!&quot;. Dhe të gjithë bijtë e Levit u mblodhën pranë tij.</span> <span class="verse"><a name="27">27</a>Dhe ai u tha atyre: &quot;Kështu thotë Zoti, Perëndia i Izraelit: &quot;Secili prej jush të vërë shpatën në krahun e tij; kaloni dhe rikaloni nga një hyrje e kampit në tjetrën, secili të vrasë vëllanë e tij, mikun e tij, fqinjin e tij!&quot;&quot;.</span> <span class="verse"><a name="28">28</a>Bijtë e Levit bënë ashtu siç u kishte thënë Moisiu, dhe atë ditë ranë rreth tre mijë njerëz.</span> <span class="verse"><a name="29">29</a>Pastaj Moisiu tha: &quot;Shenjtërohuni sot Zotit, që ai t'ju japë një bekim, sepse secili prej jush ka qënë kundër birit të tij dhe vëllait të tij&quot;.</span> <span class="verse"><a name="30">30</a>Të nesërmen Moisiu i tha popullit: &quot;Ju keni bërë një mëkat të madh; por tani unë do të ngjitem tek Zoti; ndofta do të mund të bëj shlyerjen për mëkatin tuaj&quot;.</span> <span class="verse"><a name="31">31</a>Moisiu u kthye, pra, te Zoti dhe tha: &quot;Medet, ky popull ka kryer një mëkat të madh dhe ka bërë për vete një perëndi prej ari.</span> <span class="verse"><a name="32">32</a>Megjithatë tani, të lutem, falua mëkatin e tyre; përndryshe, më fshi nga libri yt që ke shkruar!&quot;.</span> <span class="verse"><a name="33">33</a>Por Zoti iu përgjegj Moisiut: &quot;Atë që ka bërë mëkat kundër meje, atë do ta fshij nga libri im!</span> <span class="verse"><a name="34">34</a>Tani shko, çoje popullin ku të kam thënë. Ja, Engjëlli im do të shkoj para teje, por ditën që do të vij për t'i dënuar, do t'i dënoj për mëkatin e tyre&quot;.</span> <span class="verse"><a name="35">35</a>Kështu Zoti goditi popullin, sepse kishte bërë viçin që Aaroni kishte modeluar.</span> </p></div</div></div></body></html>