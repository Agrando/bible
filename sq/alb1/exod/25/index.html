<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/exod">Exodus</a> &gt <strong>Chapter 25</strong></div><p><span class="verse"><a name="1">1</a>Zoti i foli Moisiut duke thënë:</span> <span class="verse"><a name="2">2</a>&quot;U thuaj bijve të Izraelit që të më bëjnë një ofertë; do ta pranoni ofertën nga çdo njeri që e bën i shtyrë nga zemra e tij.</span> <span class="verse"><a name="3">3</a>Dhe kjo është oferta që do të pranoni prej tyre: ar, argjend dhe bronz;</span> <span class="verse"><a name="4">4</a>stofa me ngjyrë vjollce, të purpurt, të kuqe flakë; li të hollë dhe lesh dhie;</span> <span class="verse"><a name="5">5</a>lëkura dashi të ngjyrosura në të kuq, lëkurë baldose dhe dru akacie;</span> <span class="verse"><a name="6">6</a>vaj për dritën e shandanit, aroma për vajin e vajosjes dhe për temianin erëmirë;</span> <span class="verse"><a name="7">7</a>gurë oniksi dhe gurë për të ngallmuar në petkun e priftërinjve dhe në gjoksore.</span> <span class="verse"><a name="8">8</a>Le të më bëjnë një shenjtërore, që unë të banoj në mes tyre.</span> <span class="verse"><a name="9">9</a>Ju do ta bëni atë sipas tërë asaj që unë do t'iu tregoj, si për modelin e tabernakullit ashtu edhe për modelin e të gjitha orendive.</span> <span class="verse"><a name="10">10</a>Do të bëjnë, pra, një arkë prej druri të akacies, i gjatë dy kubitë e gjysmë, i gjërë një kubit e gjysmë dhe i lartë një kubit e gjysmë.</span> <span class="verse"><a name="11">11</a>Do ta veshësh nga brenda dhe nga jashtë; me ar safi dhe sipër do t'i bësh një kurorë ari, që të sillet përqark.</span> <span class="verse"><a name="12">12</a>Do të shkrish për të katër unaza ari dhe do t'i vësh në katër këmbët e saj: dy unaza nga një anë dhe dy unaza nga ana tjetër.</span> <span class="verse"><a name="13">13</a>Do të bësh edhe disa shtiza prej druri të akacies dhe do t'i veshësh me ar.</span> <span class="verse"><a name="14">14</a>Pastaj do t'i kalosh shtizat nëpër unazat e arkës, për ta mbajtur.</span> <span class="verse"><a name="15">15</a>Shtizat do të qëndrojnë në unazat e arkës; nuk do të hiqen prej asaj.</span> <span class="verse"><a name="16">16</a>Dhe në arkë do të vësh Dëshminë që do të të jap.</span> <span class="verse"><a name="17">17</a>Do të bësh edhe një pajtues prej ari safi; gjatësia e tij do të jetë dy kubitë e gjysmë, dhe gjerësia e tij një kubit e gjysmë.</span> <span class="verse"><a name="18">18</a>Do të bësh pastaj dy kerubinë prej ari; këta do të punohen me çekiç në të dy skajet e pajtuesit;</span> <span class="verse"><a name="19">19</a>bëje një kerubin në një nga skajet dhe një kerubin në skajin tjetër; kerubinët do t'i bëni prej një cope të vetme me pajtuesin në skajet e tij.</span> <span class="verse"><a name="20">20</a>Dhe kerubinët do t'i kenë krahët e hapura me drejtim lart, në mënyrë që të mbulojnë pajtuesin me krahët e tyre; do të kenë drejtim nga njëri tjetri, ndërsa fytyrat e kerubinëve do të jenë të kthyera në drejtim të pajtuesit.</span> <span class="verse"><a name="21">21</a>Do ta vësh pastaj pajtuesin lart, mbi arkën; dhe në arkë do të futësh Dëshminë që do të të jap.</span> <span class="verse"><a name="22">22</a>Aty unë do të të takoj, nga lart, mbi pajtuesin, midis dy kerubinëve që janë mbi arkën e dëshmisë, do të të njoftoj tërë urdhërat që do të të jap për bijtë e Izraelit.</span> <span class="verse"><a name="23">23</a>Do të bësh edhe një tryezë prej druri të akacies, e gjatë dy kubitë, e gjërë një kubit dhe e lartë një kubit e gjysmë.</span> <span class="verse"><a name="24">24</a>Do ta veshësh me ar safi dhe do t'i bësh rreth e qark një kurorë prej ari.</span> <span class="verse"><a name="25">25</a>Do t'i bësh rreth e përqark një buzë të lartë një pëllëmbë dore dhe rreth kësaj buze një kurorë prej ari.</span> <span class="verse"><a name="26">26</a>Do t'i bësh gjithashtu katër unaza ari dhe do t'i vësh unazat në katër qoshet, që ndodhen në katër këmbët e tryezës.</span> <span class="verse"><a name="27">27</a>Unazat do të jenë pranë buzës për të kaluar shufrat e caktuara që do ta mbajnë tryezën.</span> <span class="verse"><a name="28">28</a>Shufrat do t'i bësh me dru të akacies dhe do t'i veshësh me ar; ato do të shërbejnë për të mbajtur tryezën.</span> <span class="verse"><a name="29">29</a>Do të përgatisësh edhe pjatat e tij, gotat e tij, kupat e tij dhe filxhanët e tij me të cilët bëhen libacionet; dhe do t'i bësh me ar safi.</span> <span class="verse"><a name="30">30</a>Dhe do të vësh mbi tryezë bukën e paraqitjes, që do të rrijë vazhdimisht para meje.</span> <span class="verse"><a name="31">31</a>Do të përgatisësh një shandan prej ari safi; shandani, këmba dhe trungu i tij do të punohen me çekiç; kupat, mollët dhe lulet e tij do të jenë një copë.</span> <span class="verse"><a name="32">32</a>Nga anët e tij do të dalin gjashtë krahë: tre krahë nga njëra anë e shandanit dhe tre krahë nga ana tjetër e tij;</span> <span class="verse"><a name="33">33</a>mbi njerin krah do të modelohen tri kupa në formë të bajames, me një mollë dhe një lule, dhe mbi krahun tjetër tri kupa në formë të bajames, me një mollë dhe një lule. Kështu do të veprohet për gjashtë krahët që dalin nga shandani.</span> <span class="verse"><a name="34">34</a>Në trungun e shandanit do të ketë katër kupa në formë të bajames, me mollët dhe lulet e tyre.</span> <span class="verse"><a name="35">35</a>Do të ketë një mollë poshtë dy krahëve të parë që dalin prej tij, një mollë poshtë dy krahëve të tjerë që dalin jashtë tij, dhe një mollë poshtë dy krahëve të fundit që dalin prej shandanit: kështu  do të bëhet për të gjashtë krahët që dalin  nga shandani.</span> <span class="verse"><a name="36">36</a>Këto mollë dhe këta krahë, do të përbëjnë tërësinë, shandani do të jetë prej ari safi dhe i punuar me çekiç.</span> <span class="verse"><a name="37">37</a>Do të bësh edhe shtatë llambat e tij, të cilat duhet të vendosen në mënyrë që të ndriçojnë pjesën e përparme të shandanit.</span> <span class="verse"><a name="38">38</a>Dhe tërë veglat për të lëvizur qiririn dhe mbajtësin e tij do të jenë prej ari safi.</span> <span class="verse"><a name="39">39</a>Shandani dhe veglat e tij do të bëhen me një talent prej ari të papërzier.</span> <span class="verse"><a name="40">40</a>Dhe shiko të bësh çdo gjë simbas modelit që t'u tregua në mal&quot;.</span> </p></div</div></div></body></html>