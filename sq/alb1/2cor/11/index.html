<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>Oh, sa do të dëshiroja që ju të duronit pak marrëzi me mua! Po në fakt, ju më duroni.</span> <span class="verse"><a name="2">2</a>Jam xheloz për ju me xhelozinë e Perëndisë, sepse ju fejova me një burrë, që t'ju nxjerr para Krishtit si virgjëreshë të dlirë.</span> <span class="verse"><a name="3">3</a>Por druaj se, ashtu si gjarpëri e gënjeu Evën me dinakërinë e tij, kështu edhe mendja juaj të mos prishet duke u shmangur nga thjeshtësia ndaj Krishtit.</span> <span class="verse"><a name="4">4</a>Sepse, po të vinte dikush dhe t'ju predikonte një Jezus tjetër, që ne nuk e kemi predikuar, ose, po të merrnit një frymë tjetër që nuk e keni marrë, ose një ungjill tjetër që nuk e keni pranuar, do ta duronit fort mirë.</span> <span class="verse"><a name="5">5</a>Unë mendoj se nuk kam qenë aspak më poshtë nga apostujt më të shquar.</span> <span class="verse"><a name="6">6</a>Dhe, megjithëse jam i thjeshtë në të folur, nuk jam i tillë në dituri; madje me të gjitha mënyrat dhe në të gjitha gjërat jua kemi treguar.</span> <span class="verse"><a name="7">7</a>Mos vallë bëra mëkat duke e ulur veten time që të lartoheni ju, sepse ju kam predikuar falas ungjillin e Perëndisë?</span> <span class="verse"><a name="8">8</a>Unë shfyrtësova kishat e tjera, duke marrë një rrogë që t'ju shërbej juve.</span> <span class="verse"><a name="9">9</a>Dhe, kur isha midis jush dhe isha nevojtar, nuk iu bëra barrë askujt; sepse nevojat e mia i plotësuan vëllezërit që erdhën nga Maqedonia; dhe në çdo gjë u ruajta që të mos ju bëhem barrë ju, edhe për të ardhmen do të ruhem.</span> <span class="verse"><a name="10">10</a>Duke qenë se e vërteta e Krishtit është në mua, kjo mburrje, përsa më përket mua, nuk do të më ndalohet në vendet e Akaisë.</span> <span class="verse"><a name="11">11</a>Pse? Ndoshta sepse nuk ju dua? Perëndia e di.</span> <span class="verse"><a name="12">12</a>Por atë që bëj, do ta bëj përsëri, që t'u pres çdo shkas atyre që duan shkas, që ata të gjenden si edhe ne, në atë gjë, për të cilën mburren.</span> <span class="verse"><a name="13">13</a>Të tillë apostuj të rremë, janë punëtorë hileqarë, që shndërrohen në apostuj të Krishtit.</span> <span class="verse"><a name="14">14</a>Dhe nuk është për t'u çuditur, sepse Satanai vet shndërrohet në engjëll drite.</span> <span class="verse"><a name="15">15</a>Nuk është, pra, gjë e madhe, nëse edhe punëtorët e tij shndërrohen në punëtorë (marrin trajtën e punëtorëve) të drejtësisë, fundi i të cilëve do të jetë sipas veprave të tyre.</span> <span class="verse"><a name="16">16</a>Po e them përsëri: Askush të mos mendojë se jam i marrë; në mos, më pranoni edhe si të marrë, që edhe unë të mburrem pakëz.</span> <span class="verse"><a name="17">17</a>Atë që po them në mburrjen e guximit tim, nuk po e them sipas Zotit, por në marrëzi.</span> <span class="verse"><a name="18">18</a>Duke qenë se shumë vetë mburren sipas mishit, edhe unë do të mburrem.</span> <span class="verse"><a name="19">19</a>Sepse ju që jeni të ditur, i duroni lehtë të marrët.</span> <span class="verse"><a name="20">20</a>Sepse tashmë ju duroni, nëse dikush ju robëron, nëse dikush ju gllabëron, nëse dikush ju grabit, nëse dikush krenohet, nëse dikush ju godet në fytyrë.</span> <span class="verse"><a name="21">21</a>Flas për turpin tim, sikurse ne të ishim të dobët; megjithatë në çdo gjë që dikush guxon, po flas si i marrë, marr guxim edhe unë.</span> <span class="verse"><a name="22">22</a>Janë ata Hebrenj? Jam edhe unë! Janë ata Izraelitë? Jam edhe unë! janë ata pasardhës të Abrahamit? Jam edhe unë.</span> <span class="verse"><a name="23">23</a>Janë ata shërbëtorë të Krishtit? Po flas si i pamend, unë jam edhe më tepër si këta; në mundime më tepër, në goditje më tepër, në burgje më tepër dhe shpesh në rrezik për vdekje.</span> <span class="verse"><a name="24">24</a>Nga Judenjtë mora pesë herë nga dyzetë kamxhike pa një.</span> <span class="verse"><a name="25">25</a>Tri herë më rrahën me shkopinj, një herë më qëlluan me gurë, tri herë m'u mbyt anija në det, kalova një ditë e një natë në humnerë.</span> <span class="verse"><a name="26">26</a>Në udhëtime të shpeshta në rreziqe lumenjsh, në rreziqe kusarësh, në rrezik nga ana e bashkëtdhetarëve, rreziqe nga ana johebrenjve, rreziqe në qytet, rreziqe në shkretëtirë, rreziqe në det, rreziqe midis vëllezërve të rremë,</span> <span class="verse"><a name="27">27</a>në lodhje e në mundim, në netët pa gjumë, në uri e në etje, shpesh herë në agjërime, në të ftohtë dhe në të zhveshur.</span> <span class="verse"><a name="28">28</a>Përveç këtyre gjërave të jashtme, ajo që më mundon çdo ditë është kujdesja për të gjitha kishat.</span> <span class="verse"><a name="29">29</a>Kush është i dobët, që të mos jem edhe unë? Kush është skandalizuar dhe unë të mos përvëlohem?</span> <span class="verse"><a name="30">30</a>Në qoftë se duhet të mburrem, unë do të mburrem me ato që kanë të bëjnë me dobësinë time.</span> <span class="verse"><a name="31">31</a>Perëndia dhe Ati i Zotit tonë Jezu Krisht, që është i bekuar përjetë, e di se unë nuk gënjej.</span> <span class="verse"><a name="32">32</a>Në Damask, qeveritari i mbretit Areta e ruante qytetin e Damaskasve për të më zënë,</span> <span class="verse"><a name="33">33</a>por nga një dritare më ulën përgjatë murit me një shportë, dhe shpëtova nga duart e tij.</span> </p></div</div></div></body></html>