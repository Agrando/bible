<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>A fillojmë përsëri të rekomandojmë veten tonë? Apo mos kemi nevojë, si disa, për letra rekomandimi për ju ose për rekomandime nga ana juaj?</span> <span class="verse"><a name="2">2</a>Ju jeni letra jonë, e shkruar në zemrat tona, e njohur dhe e lexuar nga të gjithë njerëzit,</span> <span class="verse"><a name="3">3</a>duke qenë manifestuar se jeni një letër e Krishtit, e hartuar me anë të shërbesës sonë, dhe e shkruar jo me bojë, por me Frymën e Perëndisë së gjallë, dhe jo mbi rrasa guri, por mbi rrasa të një zemre mishi.</span> <span class="verse"><a name="4">4</a>Dhe këtë besim ne e kemi në Perëndinë me anë të Krishtit;</span> <span class="verse"><a name="5">5</a>jo se jemi të aftë prej vetiu të kuptojmë ndonjë gjë sikur vjen nga vetja jonë, por aftësia jonë vjen nga Perëndia,</span> <span class="verse"><a name="6">6</a>i cili na bëri të aftë të jemi shërbëtorë të besëlidhjes së re, jo të shkronjës, por të Frymës, sepse shkronja vret, por Fryma jep jetë.</span> <span class="verse"><a name="7">7</a>Dhe, në qoftë se shërbimi i vdekjes, që ishte gdhendur me shkronja mbi gurë, qe i lavdishëm aq sa bijtë e Izraelit nuk mund të vështronin me sy fytyrën e Moisiut, për shkak të lavdisë së pamjes së tij, që duhet të anullohej,</span> <span class="verse"><a name="8">8</a>sa më i lavdishëm do të jetë shërbimi i Frymës?</span> <span class="verse"><a name="9">9</a>Sepse, nëse shërbimi i dënimit qe rrethuar me lavdi, shumë më tepër do të teprojë në lavdi shërbimi i drejtësisë.</span> <span class="verse"><a name="10">10</a>Sepse ç'ka është lavdëruar nuk është lavdëruar nga kjo pikëpamje, për shkak të asaj lavdie që e kapërcen çdo masë.</span> <span class="verse"><a name="11">11</a>Sepse, në qoftë se ajo që duhet të anullohej u rrethua me lavdi, ajo që mbetet do të jetë shumë më e lavdishme.</span> <span class="verse"><a name="12">12</a>Duke pasur, pra, një shpresë të tillë, flasim me shumë guxim,</span> <span class="verse"><a name="13">13</a>dhe jo si Moisiu, i cili vinte një vel mbi fytyrën e vet, që bijtë e Izraelit të mos vështronin me sy fundin e asaj që duhej të anullohej.</span> <span class="verse"><a name="14">14</a>Por mendjet e tyre u errën; sepse, në leximin e besëlidhjes së vjetër, po ky vel mbetet pa u hequr, sepse veli anullohet në Krishtin.</span> <span class="verse"><a name="15">15</a>Por deri më sot, kur lexohet Moisiu, një vel mbetet mbi zemrat e tyre.</span> <span class="verse"><a name="16">16</a>Por kur Izraeli të kthehet te Zoti, veli do të hiqet.</span> <span class="verse"><a name="17">17</a>Sepse Zoti është Fryma, dhe atje ku është Fryma e Zotit, atje është liria.</span> <span class="verse"><a name="18">18</a>Dhe ne të gjithë, duke soditur fytyrëzbuluar lavdinë e Zotit si në pasqyrë, transformohemi në të njëjtën shëmbëllim nga lavdia në lavdi, posi prej Frymës së Zotit.</span> </p></div</div></div></body></html>