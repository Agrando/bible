<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>Dhe, duke qenë bashkëpunëtorë të tij, ju këshillojmë të mos e pranoni më kot hirin e Perëndisë,</span> <span class="verse"><a name="2">2</a>sepse ai thotë: ''Në kohë të pëlqyer unë të dëgjova dhe në ditë shpëtimi të ndihmova''. Ja, pra, koha e pëlqyer, ja, pra, dita e shpëtimit.</span> <span class="verse"><a name="3">3</a>Ne nuk japim asnjë shkas për skandal në asnjë gjë, që të mos shahet shërbesa jonë;</span> <span class="verse"><a name="4">4</a>por në çdo gjë e rekomandojmë veten tonë si shërbëtorë të Perëndisë në shumë vuajtje, në shtrëngime, në nevoja, në ngushtica,</span> <span class="verse"><a name="5">5</a>në rrahje, në burgosje, në kryengritje, në mundime, në të pafjetura, në agjërime,</span> <span class="verse"><a name="6">6</a>me pastërti, me njohuri, me durim, me mirësi, me Frymën e Shenjtë, me dashuri jo të shtirur,</span> <span class="verse"><a name="7">7</a>me fjalën e së vërtetës, me fuqinë e Perëndisë, me armët e drejtësisë në të djathtë dhe në të majtë,</span> <span class="verse"><a name="8">8</a>në lavdi dhe në çnderim, me emër të mirë dhe me emër të keq;</span> <span class="verse"><a name="9">9</a>si gënjeshtarë, por të vërtetë; si të panjohur, por të njohur; si njerëz që vdesin, por ja, jetojmë; si të ndëshkuar, por jo të vrarë;</span> <span class="verse"><a name="10">10</a>si të brengosur, por gjithmonë të gëzuar; si të varfër, por shumë veta i bëjmë të pasur; si njerëz që s'kanë kurrgjë, por kanë gjithçka.</span> <span class="verse"><a name="11">11</a>Goja jonë u hap për ju, o Korintas, zemra jonë u bë e gjërë.</span> <span class="verse"><a name="12">12</a>Ju nuk jeni ngushtë në ne, por ju jeni të ngushtë në zemrat tuaj.</span> <span class="verse"><a name="13">13</a>Por në shkëmbim po ju flas si fëmijve, bëhuni të gjërë edhe ju.</span> <span class="verse"><a name="14">14</a>Mos hyni në një zgjedhë bashkë me të pabesët, sepse ç'lidhje ka drejtësia me paudhësinë? Dhe çfarë afrie ka drita me terrin?</span> <span class="verse"><a name="15">15</a>Dhe ç'harmoni ka Krishti me Belialin? Ose ç'pjesë ka besimtari me jobesimtarin?</span> <span class="verse"><a name="16">16</a>Dhe çfarë marrëveshje ka tempulli i Perëndisë me idhujt? Sepse ju jeni tempulli i Perëndisë së gjallë, sikurse tha Perëndia: ''Unë do të banoj në mes tyre, dhe do të ec ndër ta; do të jem Perëndia i tyre dhe ata do të jenë populli im''.</span> <span class="verse"><a name="17">17</a>Prandaj ''dilni nga mesi i tyre dhe ndahuni prej tyre, thotë Zoti, dhe mos prekni asgjë të ndyrë, dhe unë do t'ju pranoj,</span> <span class="verse"><a name="18">18</a>dhe do të jem si një Atë për ju, dhe ju do të jeni për mua si bijtë e bijat, thotë Zoti i Plotfuqishëm''.</span> </p></div</div></div></body></html>