<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 45</strong></div><p><span class="verse"><a name="1">1</a>&quot;Kështu i thotë Zoti të vajosurit të tij, Kirit, që unë e mora me dorën e djathtë, që të hedh poshtë para tij kombet: Po, unë do të zgjidh brezat që mbretërit mbajnë në ijë, për të hapur para tij</span> <span class="verse"><a name="2">2</a>Unë do të ec para teje dhe do të sheshoj vendet e ngritura, do të bëj copë-copë portat prej bronzi dhe do të thyej shufrat prej hekuri.</span> <span class="verse"><a name="3">3</a>Do të të jap thesaret e territ dhe pasuritë e fshehura në vende të fshehta, me qëllim që ti të njohësh që unë jam Zoti, Perëndia i Izraelit, që të thërret me emër.</span> <span class="verse"><a name="4">4</a>Për hir të Jakobit, shërbëtorit im, dhe për hir të Izraelit, të zgjedhurit tim, unë të thirra me emër dhe të dhashë një titull nderi megjithëse ti nuk më njihje.</span> <span class="verse"><a name="5">5</a>Unë jam Zoti dhe nuk ka asnjë tjetër; jashtë meje nuk ka Perëndi. Të kam rrethuar, ndonëse ti nuk më njihje,</span> <span class="verse"><a name="6">6</a>me qëllim që nga lindja në perëndim të pranohet që nuk ka asnjë Perëndi përveç meje. Unë jam Zoti dhe nuk ka asnjë tjetër.</span> <span class="verse"><a name="7">7</a>Unë formoj dritën dhe krijoj terrin, sjell mirëqënien dhe krijoj fatkeqësinë. Unë, Zoti, i bëj të gjitha këto gjëra&quot;.</span> <span class="verse"><a name="8">8</a>Pikëloni, o qiej, nga lart dhe retë le të bëjnë të bjerë si shi drejtësia. Le të hapet toka, të prodhojë shpëtimin dhe të bëjë të mbijë njëkohësisht drejtësia. Unë, Zoti, e kam krijuar këtë.</span> <span class="verse"><a name="9">9</a>Mjerë ai që i kundërvihet atij që e ka formuar, një fragment enësh balte me fragmente të tjera të enëve prej balte. A do t'i thotë argjila atij që i jep formë: &quot;Ç'po bën?&quot;, a do të thotë vepra jote: &quot;Nuk ka duar?&quot;.</span> <span class="verse"><a name="10">10</a>Mjerë ai që i thotë të atit: &quot;Çfarë po lind?&quot;. dhe nënës së tij: &quot;Çfarë po pjell?&quot;.</span> <span class="verse"><a name="11">11</a>Kështu thotë Zoti, i Shenjti i Izraelit dhe ai që e ka formuar: &quot;Përsa u përket gjërave të së ardhmes më bëni pyetje rreth bijve të mi dhe më jepni urdhëra rreth veprës së duarve të mia?</span> <span class="verse"><a name="12">12</a>Por unë kam bërë tokën dhe kam krijuar njeriun mbi të; me duart e mia kam shpalosur qiejtë dhe komandoj tërë ushtrinë e tyre.</span> <span class="verse"><a name="13">13</a>Unë e ngjalla atë në drejtësinë time dhe do të sheshoj tërë rrugët e tij; ai do të rindërtojë qytetin tim dhe do t'i kthejë të lirë të mërguarit e mi pa paguar shpengim dhe pa bërë dhurata&quot;, thotë Zoti i ushtrive.</span> <span class="verse"><a name="14">14</a>Kështu thotë Zoti: &quot;Fryti i mundimeve të Egjiptit dhe mallrat e Etiopisë dhe të Sabejve, njerëz me shtat të lartë, do të të kalojnë ty dhe do të të përkasin ty; ata do të ecin pas teje, të lidhur  me zinxhirë; do të bien përmbys para teje dhe  do të të luten fort, duke thënë: &quot;Me siguri Perëndia është te ti dhe nuk ka asnjë tjetër; nuk ka Perëndi tjetër&quot;&quot;.</span> <span class="verse"><a name="15">15</a>Në të vërtetë ti je një Perëndi që fshihesh, o Perëndi i Izraelit, o Shpëtimtar.</span> <span class="verse"><a name="16">16</a>Do të mbeten të gjithë të turpëruar dhe të hutuar, po, do të ikin të gjithë bashkë, të mbuluar me turp, sajuesit e idhujve.</span> <span class="verse"><a name="17">17</a>Por Izraeli do të shpëtohet nga Zoti me një shpëtim të përjetshëm; ju nuk do të turpëroheni ose të hutoheni kurrë më përjetë.</span> <span class="verse"><a name="18">18</a>Sepse kështu thotë Zoti që ka krijuar qiejtë, ai, Perëndia që ka formuar tokën dhe e ka bërë; ai e ka vendosur, nuk e ka krijuar pa trajtë, por e ka formuar që të banohej: &quot;Unë jam Zoti dhe nuk ka asnjë tjetër.</span> <span class="verse"><a name="19">19</a>Unë nuk kam folur fshehtas në një cep të errët të dheut; nuk u kam thënë pasardhësve të Jakobit: &quot;Më kërkoni kot&quot;. Unë, Zoti, them atë që është e drejtë dhe deklaroj gjërat që janë të vërteta.</span> <span class="verse"><a name="20">20</a>Mblidhuni dhe ejani, afrohuni bashkë, ju që keni shpëtuar nga kombet! Nuk kanë mend ata që mbajnë një shëmbëlltyrë prej drurit të gdhendur prej tyre dhe i luten një perëndi që nuk mund të shpëtojë.</span> <span class="verse"><a name="21">21</a>Shpalleni dhe paraqitni arsyetimet tuaja, po, le të këshillohen edhe bashkë. Kush e ka shpallur këtë që në kohët e lashta dhe e ka parashikuar prej një kohe të gjatë? Vallë, nuk jam unë, Zoti? Nuk  ka Perëndi tjetër veç meje, një Perëndi i  drejtë, një Shpëtimtar; nuk ka asnjë veç meje.</span> <span class="verse"><a name="22">22</a>Kthehuni nga unë dhe do të shpëtoni, ju mbarë skaje të tokës. Sepse unë jam Perëndia dhe nuk ka asnjë tjetër.</span> <span class="verse"><a name="23">23</a>Jam betuar në veten time, nga goja ime ka dalë një fjalë drejtësie dhe nuk do ta tërheq; çdo gju do të përkulet para meje dhe çdo gjuhë do të betohet për mua.</span> <span class="verse"><a name="24">24</a>Do të thuhet për mua: &quot;Vetëm tek Zoti kam drejtësi dhe forcë&quot;&quot;. Tek ai do të vijnë tërë ata që ishin të ndezur me zemërim kundër tij dhe do të turpërohen.</span> <span class="verse"><a name="25">25</a>Në Zoti do të shfajesohen dhe do të përlëvdohen gjithë pasardhësit e Izraelit.</span> </p></div</div></div></body></html>