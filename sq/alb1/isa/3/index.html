<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 3</strong></div><p><span class="verse"><a name="1">1</a>Ja, Perëndia, Zoti i ushtrive, është duke i hequr Jeruzalemit dhe Judës çdo mbështetje dhe përkrahje, çdo mbështjetje me bukë dhe çdo mbështetje me ujë;</span> <span class="verse"><a name="2">2</a>trimin dhe luftëtarin, gjyqtarin dhe profetin, falltarin dhe plakun,</span> <span class="verse"><a name="3">3</a>komandantin e një pesëdhjetësheje dhe parinë, këshilltarin, ekspertin në artet magjike dhe yshtësin e shkathët.</span> <span class="verse"><a name="4">4</a>Do t'u jap atyre djem si princa dhe fëmijë do t'i sundojnë.</span> <span class="verse"><a name="5">5</a>Populli do të jetë i shtypur, njeri nga tjetri, dhe secili nga i afërmi i tij; fëmija do të jetë i pasjellshëm me plakun, njeriu i keq me njeriun e nderuar.</span> <span class="verse"><a name="6">6</a>Dikush do të kapë vëllanë e vet në shtëpinë e atit të tij dhe do t'i thotë: &quot;Ti ke një mantel, bëhu i pari ynë dhe kujdesu për këtë shkatërrim&quot;.</span> <span class="verse"><a name="7">7</a>Por atë ditë ai do të deklarojë solemnisht duke thënë: &quot;Unë nuk do t'i lidh plagët tuaja, sepse në shtëpinë time nuk ka as bukë as mantel; mos më vini të parë të popullit&quot;.</span> <span class="verse"><a name="8">8</a>Në fakt Jeruzalemi dridhet dhe Juda po bie, sepse gjuha e tyre dhe veprat e tyre janë kundër Zotit, për të provokuar zemërimin e vështrimit të madhërisë së tij.</span> <span class="verse"><a name="9">9</a>Anësia e tyre me personat dëshmon kundër tyre, ata vënë në dukje mëkatin e tyre si Sodoma dhe nuk e fshehin. Mjerë ata, sepse i bëjnë keq vetes së tyre.</span> <span class="verse"><a name="10">10</a>I thoni të drejtit se do t'i dalë mirë, sepse do të hajë frytin e veprave të tij.</span> <span class="verse"><a name="11">11</a>Mjerë i pabesi! Do t'i bjerë mbi kokë fatkeqësia, sepse do t'i jepet ajo që duart e tij kanë përgatitur.</span> <span class="verse"><a name="12">12</a>Shtypësit e popullit tim janë fëmijë, dhe gratë sundojnë mbi të. O populli im, ata që të udhëheqin të çojnë jashtë rruge dhe shkatërrojnë shtegun që ti përshkon.</span> <span class="verse"><a name="13">13</a>Zoti paraqitet për të paditur dhe zë vend për të gjykuar popujt.</span> <span class="verse"><a name="14">14</a>Zoti hyn në gjyq me pleqtë e popullit të tij dhe me princat e tij: &quot;Jeni ju që e keni përpirë vreshtin; trupat pa jetë të të varfërve ndodhen në shtëpitë tuaja.</span> <span class="verse"><a name="15">15</a>Çfarë të drejte keni të merrni nëpër këmbë popullin tim dhe të shtypni fytyrën e të varfërve?&quot;, thotë Perëndia, Zoti i ushtrive.</span> <span class="verse"><a name="16">16</a>Zoti thotë akoma: &quot;Me qenë se vajzat e Sionit janë fodulle dhe ecin qafëpërpjetë dhe me vështrime provokuese, duke ecur me hapa të vogla dhe duke bërë të tringëllojnë unazat që mbajnë te këmbët e tyre,</span> <span class="verse"><a name="17">17</a>Zoti do të godasë me zgjebe majën e kokës së vajzave të Sionit dhe Zoti do të nxjerrë në shesh turpet e tyre&quot;.</span> <span class="verse"><a name="18">18</a>Atë ditë Zoti do të heqë stolinë e unazave të kyçeve të këmbës, diejtë e vegjël dhe hënëzat,</span> <span class="verse"><a name="19">19</a>vathët, byzylykët dhe velot,</span> <span class="verse"><a name="20">20</a>çallmat, zinxhirët e vegjël te këmbët, rrypat e brezit, enët e parfumeve dhe hajmalitë,</span> <span class="verse"><a name="21">21</a>unazat, xhevahiret për hundë,</span> <span class="verse"><a name="22">22</a>rrobat për festë, mantelet e vogla, shallët dhe çantat e vogla,</span> <span class="verse"><a name="23">23</a>pasqyrat, këmishëzat, kapuçët dhe robëdëshambrët.</span> <span class="verse"><a name="24">24</a>Dhe do të ndodhë që në vend të parfumit të ketë kalbësira, në vend të brezit një litar, në vend të kaçurelave shogësi, në vend të një veshjeje të kushtueshme një thes i ngushtë, një damkë zjarri në vend të bukurisë.</span> <span class="verse"><a name="25">25</a>Njerëzit e tu do të bien nga shpata, dhe trimat e tu në betejë.</span> <span class="verse"><a name="26">26</a>Portat e saj do të vajtojnë dhe do të mbajnë zi; e dëshpëruar ajo do të ulet për tokë.</span> </p></div</div></div></body></html>