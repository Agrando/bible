<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 52</strong></div><p><span class="verse"><a name="1">1</a>Rizgjohu, rizgjohu, rivishu me forcën tënde, o Sion; vish rrobat e tua të mrekullueshme, o Jeruzalem, qytet i shenjtë! Sepse nuk do të hyjnë më te ti i parrethpreri dhe i papastri.</span> <span class="verse"><a name="2">2</a>Shkunde pluhurin që ke në kurriz, çohu dhe ulu ndenjur, o Jeruzalem; zgjidhi zinxhirët që ke në qafë, o bijë e Sionit, që je në robëri!</span> <span class="verse"><a name="3">3</a>Sepse kështu thotë Zoti: &quot;Ju kanë shitur për asgjë dhe do të shpengoheni pa para&quot;.</span> <span class="verse"><a name="4">4</a>Sepse kështu thotë Zoti, Zoti: &quot;Populli im zbriti së lashti në Egjipt për të banuar; pastaj Asiri e shtypi pa shkak.</span> <span class="verse"><a name="5">5</a>Dhe tani çfarë po bëj unë këtu?&quot;, thotë Zoti, &quot;ndërsa popullin tim e kanë hequr larg për asgjë? Ata që e sundojnë, bëjnë që ai të rënkojë&quot;, thotë Zoti, &quot;dhe emri im shahet vazhdimisht tërë ditën.</span> <span class="verse"><a name="6">6</a>Prandaj populli im do të njohë emrin tim, prandaj do të kuptojë atë ditë që jam unë që kam folur: &quot;Ja ku jam!&quot;&quot;.</span> <span class="verse"><a name="7">7</a>Sa të bukura janë mbi malet këmbët e lajmëtarit që sjell lajme të mira që njofton paqen, që sjell lajme të bukura mbi gjëra të mira, që shpall shpëtimin, që i thotë Sionit: &quot;Perëndia yt mbretëron!&quot;.</span> <span class="verse"><a name="8">8</a>Dëgjo! Rojet e tua ngrenë zërin dhe lëshojnë bashkë britma gëzimi, sepse shohin me sytë e tyre Zotin që kthehet në Sion.</span> <span class="verse"><a name="9">9</a>Shpërtheni bashkë në britma gëzimi, o rrënoja të Jeruzalemit, sepse Zoti ngushëllon popullin e tij dhe çliron Jeruzalemin.</span> <span class="verse"><a name="10">10</a>Zoti ka zhveshur krahun e tij të shenjtë para syve të të gjitha kombeve; të gjitha skajet e tokës do të shohin shpëtimin e Perëndisë tonë.</span> <span class="verse"><a name="11">11</a>Ikni, ikni, dilni andej, mos prekni asgjë të papastër! Dilni nga ambienti i saj, pastrohuni, ju që mbani vazot e Zotit!</span> <span class="verse"><a name="12">12</a>Sepse ju nuk do të niseni me nxitim dhe nuk do të shkoni me turr, sepse Zoti do të ecë para jush, Perëndia i Izraelit do të jetë praparoja juaj.</span> <span class="verse"><a name="13">13</a>Ja, shërbëtori im do të begatohet, do të ngrihet dhe do të lartësohet shumë.</span> <span class="verse"><a name="14">14</a>Duke qenë se shumë veta u çuditën me ty, sepse pamja e tij ishte e shfytyruar më tepër se e çdo njeriu tjetër dhe fytyra e tij ishte ndryshe nga ajo e bijve të njeriut,</span> <span class="verse"><a name="15">15</a>kështu ai do të spërkasë shumë kombe; mbretërit do të mbyllin gojën para tij, sepse do të shohin çfarë nuk u ishte treguar kurrë atyre dhe do të kuptojnë ato që nuk kishin dëgjuar.</span> </p></div</div></div></body></html>