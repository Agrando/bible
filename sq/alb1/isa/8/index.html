<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 8</strong></div><p><span class="verse"><a name="1">1</a>Zoti më tha: &quot;Merr një rrasë të madhe dhe shkruaj mbi të me shkronja të zakonshme: &quot;Maher-Shalal-Hash-Baz&quot;&quot;.</span> <span class="verse"><a name="2">2</a>Atëherë mora me vete për të dëshmuar si dëshmitarë të besuar, priftin Uria dhe Zakarian, birin e Jaberekiahut.</span> <span class="verse"><a name="3">3</a>U bashkova gjithashtu me profeteshën dhe kjo mbeti shtatzënë dhe lindi një djalë. Atëherë Zoti më tha: &quot;Quaje Maher-Shalal-Hash-Baz;</span> <span class="verse"><a name="4">4</a>sepse para se fëmija të dijë të thotë: &quot;Ati im&quot;, o &quot;Nëna ime&quot;, pasuritë e Damaskut dhe plaçka e Samarias do të çohen para mbretit të Asirisë&quot;.</span> <span class="verse"><a name="5">5</a>Zoti më foli akoma dhe më tha:</span> <span class="verse"><a name="6">6</a>&quot;Me qenë se ky popull ka përçmuar ujërat e Siloeut që rrjedhin ëmbël dhe kënaqet për shkak të Retsinit dhe të birit të Remaliahut,</span> <span class="verse"><a name="7">7</a>prandaj ja, Zoti do të bëjë që mbi ta të vërshojnë ujërat e Lumit, të fuqishme dhe të bollshme, domethënë mbreti i Asirisë dhe tërë lavdia e tij; do të ngrihet mbi të gjitha kanalet e tij dhe do të vërshojë nga të gjitha brigjet e tij.</span> <span class="verse"><a name="8">8</a>Do të kalojë nëpërmes Judës, do të vërshojë dhe do të kalojë përtej deri sa të arrijë te qafa dhe krahët e tij të shpalosur do të mbulojnë tërë hapësirën e vendit tënd, o Emanuel.</span> <span class="verse"><a name="9">9</a>Bashkohuni, pra, madje me vrull, o popuj, por do të bëheni copë-copë, dëgjoni, o ju mbarë vënde të largëta. Ngjeshuni, pra, por do të bëheni copë-copë; ngjeshuni, pra, por do të bëheni copë-copë.</span> <span class="verse"><a name="10">10</a>Bëni, pra, plane, por do të dalin bosh. Thoni një fjalë, por ajo nuk do të realizohet, sepse Perëndia është me ne&quot;.</span> <span class="verse"><a name="11">11</a>Sepse kështu më ka folur Zoti me dorë të fuqishme dhe më ka lajmëruar të mos eci nëpër rrugën e këtij populli, duke thënë:</span> <span class="verse"><a name="12">12</a>&quot;Mos quani përbetim të gjitha ato që ky popull i quan përbetim, mos kini frikë nga ajo që ai druan dhe mos u trembni.</span> <span class="verse"><a name="13">13</a>Zotin e ushtrive, atë duhet të shenjtëroni. Ai të jetë frika juaj, tmerri juaj&quot;.</span> <span class="verse"><a name="14">14</a>Ai do të jetë një shenjtërore, por edhe një gur pengese, një shkëmb pengimi për të dy shtëpitë e Izraelit, një lak dhe një kurth për banorët e Jeruzalemit.</span> <span class="verse"><a name="15">15</a>Midis tyre shumë persona do të pengohen, do të bien, do të bëhen copë, do të mbeten në lak dhe do të kapen.</span> <span class="verse"><a name="16">16</a>&quot;Mbylle këtë dëshmi, vulose këtë ligj midis dishepujve të mi&quot;.</span> <span class="verse"><a name="17">17</a>Unë pres Zotin, që fsheh fytyrën e tij në shtëpinë e Jakobit, dhe kam shpresë tek ai.</span> <span class="verse"><a name="18">18</a>Ja, unë dhe bijtë që Zoti më ka dhënë jemi shenja dhe një parashikues në Izrael nga ana e Zotit të ushtrive, që banon në malin Sion.</span> <span class="verse"><a name="19">19</a>Në rast se ju thuhet: &quot;Këshillohuni me mediumet dhe me magjistarët, që murmuritin dhe përshpëritin, përgjigjuni: &quot;A nuk duhet një popull të konsultojë Perëndinë e tij? A duhet, vallë, t'u drejtohet të vdekurve për llogari të të gjallëve?&quot;.</span> <span class="verse"><a name="20">20</a>Përmbahuni ligjit dhe dëshmisë! Në rast se një popull nuk flet në këtë mënyrë, kjo do të thotë se ai nuk ka dritë.</span> <span class="verse"><a name="21">21</a>Ai do të sillet nëpër vendin e tij i raskapitur dhe i uritur; dhe kur të jetë i uritur do të pezmatohet dhe do të mallkojë mbretin e tij dhe Perëndinë e tij. Do ta kthejë shikimin lart,</span> <span class="verse"><a name="22">22</a>pastaj do ta kthejë drejt tokës, dhe ja fatkeqësi, errësirë, terr plot me ankth, dhe do të shtyhet në terrin më të dëndur.</span> </p></div</div></div></body></html>