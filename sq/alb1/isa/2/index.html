<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 2</strong></div><p><span class="verse"><a name="1">1</a>Fjala që Isaia, bir i Amotsit, pati si vegim lidhur me Judën dhe Jeruzalemin.</span> <span class="verse"><a name="2">2</a>Në ditët e fundit do të vij që mali ku ndodhet shtëpia e Zotit do të vendoset në majën e maleve dhe do të ngrihet mbi disa kodra, dhe këtu do të vershojnë tërë kombet.</span> <span class="verse"><a name="3">3</a>Shumë popuj do të vijnë duke thënë: &quot;Ejani, të ngjitemi në malin e Zotit, në shtëpinë e Perëndisë të Jakobit; ai do të na mësojë rrugët e tij dhe ne do të ecim në shtigjet e tij&quot;. Sepse nga Sioni do  të dalë ligji dhe nga Jeruzalemi fjala e  Zotit.</span> <span class="verse"><a name="4">4</a>Ai do të sigurojë drejtësi midis kombeve dhe do të qortojë shumë popuj. Do t'i farkëtojnë shpatat e tyre duke i kthyer në plugje dhe heshtat e tyre në drapinj; një komb nuk ka për të ngritur shpatën  kundër një kombi tjetër dhe nuk do të mësojnë  më luftën.</span> <span class="verse"><a name="5">5</a>O shtëpi e Jakobit, ejani dhe të ecim në dritën e Zotit!</span> <span class="verse"><a name="6">6</a>Sepse ti, o Zot, ke braktisur popullin tënd, shtëpinë e Jakobit, sepse janë plot me praktika lindore, ushtrojnë magjinë si Filistejtë, lidhin aleanca me bijtë e të huajve.</span> <span class="verse"><a name="7">7</a>Vendi i tyre është plot me argjend dhe me ar dhe thesaret e tyre nuk kanë fund; vendi i tyre është plot me kuaj dhe qerret e tyre s'kanë të sosur.</span> <span class="verse"><a name="8">8</a>Vendi i tyre është plot me idhuj; bien përmbys përpara veprës së vetë duarve të tyre, përpara atyre gjërave që kanë bërë gishtat e tyre.</span> <span class="verse"><a name="9">9</a>Prandaj njeriu i zakonshëm përulet dhe njeriu i shquar ulet, por ti nuk i fal.</span> <span class="verse"><a name="10">10</a>Hyr në shkëmb dhe fshihu në pluhurin përpara tmerrit të Zotit dhe përpara shkëlqimit të madhërisë së tij.</span> <span class="verse"><a name="11">11</a>Vështrimi krenar i njeriut do të ulet dhe krenaria e vdekatarëve do të përulet; vetëm Zoti do të lartësohet atë ditë.</span> <span class="verse"><a name="12">12</a>Sepse dita e Zotit të ushtrive do të vijë kundër çdo gjëje krenare dhe kryelartë dhe kundër çdo gjëje që ngrihet, për ta ulur,</span> <span class="verse"><a name="13">13</a>kundër gjithë kedrave të Libanit, të lartë dhe të ngritur, dhe kundër të gjitha lisave të Bashanit,</span> <span class="verse"><a name="14">14</a>kundër të gjitha maleve të larta dhe kodrave të larta;</span> <span class="verse"><a name="15">15</a>kundër çdo kulle shumë të lartë dhe kundër çdo muri të fortifikuar,</span> <span class="verse"><a name="16">16</a>kundër gjithë anijeve të Tarshishit dhe kundër të gjitha gjërave të këndshme.</span> <span class="verse"><a name="17">17</a>Kryelartësia e njeriut do të ulet dhe krenaria e njerëzve të shquar do të përulet; vetëm Zoti do të lartësohet atë ditë.</span> <span class="verse"><a name="18">18</a>Idhujt do të hiqen plotësisht.</span> <span class="verse"><a name="19">19</a>Njerëzit do të hyjnë në shpellat e shkëmbinjve dhe në guvat e tokës përpara tmerrit të Zotit dhe shkëlqimit të madhërisë së tij, kur do të ngrihet për ta bërë tokën të dridhet.</span> <span class="verse"><a name="20">20</a>Në këtë ditë njerëzit do t'ua hedhin minjve dhe lakuriqve të natës idhujt e tyre prej argjendi dhe idhujt e tyre prej ari, që i kanë prodhuar për t'i adhuruar,</span> <span class="verse"><a name="21">21</a>për t'u futur në të çarat e shkëmbinjve dhe në greminat e krepave para tmerrit të Zotit dhe shkëlqimit të madhërisë së tij, kur do të ngrihet për ta bërë tokën të dridhet.</span> <span class="verse"><a name="22">22</a>Mos kini më besim te njeri, në flegrat e të cilit nuk ka veç se një frymë; si mund të mbështetesh te ai?</span> </p></div</div></div></body></html>