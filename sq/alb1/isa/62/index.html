<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 62</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/62"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 62</strong></div><p><span class="verse"><a name="1">1</a>Për hir të Sionit unë nuk do të hesht dhe për hir të Jeruzalemit nuk do të gjej prehje deri sa drejtësia e saj të mos dalë si agimi dhe shpëtimi i saj si një pishtar flakërues.</span> <span class="verse"><a name="2">2</a>Atëherë kombet do të shohin drejtësinë tënde dhe tërë mbretërit lavdinë tënde; do të thirresh me një emër të ri, që do ta tregojë goja e Zotit.</span> <span class="verse"><a name="3">3</a>Do të jesh një kurorë e shkëlqyer në dorën e Zotit, një diademë mbretërore në dorë të Perëndisë tënd.</span> <span class="verse"><a name="4">4</a>Nuk do të quhesh më &quot;E braktisur&quot;, as toka jote nuk do të quhet më &quot;E shkretë&quot;, por do të të quajnë &quot;Kënaqësia ime është tek ajo&quot; dhe toka jote &quot;E Martuar&quot;, sepse Zoti gjen kënaqësi te ti, dhe toka jote do të ketë një dhëndër.</span> <span class="verse"><a name="5">5</a>Prandaj, ashtu si një i ri martohet me një të virgjër, bijtë e tu do të martohen me ty; dhe ashtu si i martuari gëzohet me nusen, kështu Perëndia do të gëzohet për ty.</span> <span class="verse"><a name="6">6</a>Mbi muret e tua, o Jeruzalem, kam vënë roje që nuk do të heshtin kurrë, as ditën as natën. Ju që i kujtoni Zotit premtimet e tij, mos rrini në heshtje,</span> <span class="verse"><a name="7">7</a>dhe mos e lini të pushojë, deri sa ta ketë rivendosur Jeruzalemin dhe ta bëjë atë lëvdimin e të gjithë tokës.</span> <span class="verse"><a name="8">8</a>Zoti është betuar për krahun e tij të djathtë dhe për krahun e tij të fuqishëm: &quot;Nuk do t'u jap më grurin tënd si ushqim armiqve të tu dhe bijtë e të huajit nuk do të pinë më mushtin tënd për të cilin je munduar.</span> <span class="verse"><a name="9">9</a>Por ata që do ta kenë mbledhur grurin do të hanë dhe do të lëvdojnë Zotin, dhe ata që do të kenë vjelur, do të pinë mushtin në oborret e shenjtërores sime&quot;.</span> <span class="verse"><a name="10">10</a>Kaloni, kaloni nëpër porta! Përgatitni rrugën për popullin! Shtroni, shtroni udhën, hiqni gurët, ngrini një flamur para popujve!</span> <span class="verse"><a name="11">11</a>Ja, Zoti shpalli deri në skajin e tokës: &quot;I thoni bijës së Sionit: Ja, shpëtimi yt po vjen; ja, ka me vete shpërblimin e saj dhe shpërblimi i saj e pararend.</span> <span class="verse"><a name="12">12</a>Do t'i quajnë &quot;Populli i shenjtë&quot;, &quot;Të çliruarit e Zotit&quot;, dhe ti do të quhesh &quot;E kërkuara&quot;, &quot;Qyteti i pabraktisur&quot;&quot;.</span> </p></div</div></div></body></html>