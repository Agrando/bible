<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 57</strong></div><p><span class="verse"><a name="1">1</a>I drejti vdes, por askush nuk kujdeset për të; njerëzit e devotshëm çohen tutje, dhe askush nuk mendon që i drejti është çuar larg përpara së keqes.</span> <span class="verse"><a name="2">2</a>Ai hyn në paqe; ata që kanë ecur në ndershmëri pushojnë në shtretërit e tyre.</span> <span class="verse"><a name="3">3</a>Por afrohuni këtu, ju bij të magjistares, pasardhës të shkelësit të kurorës dhe të prostitutes.</span> <span class="verse"><a name="4">4</a>Me kë po talleni? Kundër kujt e hapni gojën dhe nxirrni jashtë gjuhën? A nuk jeni ju bij të rebelimit, pasardhës të gënjeshtrës,</span> <span class="verse"><a name="5">5</a>ju, që ndizeni midis lisave poshtë çdo druri të blertë, therni bijtë në luginat, në të çarat e shkëmbinjve?</span> <span class="verse"><a name="6">6</a>Pjesa jote është midis gurëve të lëmuar të përroit; ata, pikërisht ata janë pjesa jote; mbi ta ke derdhur libacione dhe ke sjellë blatime ushqimesh. A do të mund të gjeja përdëllim në këto gjëra?</span> <span class="verse"><a name="7">7</a>Ti e ke vënë shtratin tënd mbi një mal të lartë dhe të ngritur, edhe aty ke hipur për të ofruar flijime.</span> <span class="verse"><a name="8">8</a>I ke vënë simbolet e tu idhujtarë prapa portave dhe pas shtalkave. Larg meje je zbuluar dhe je ngjitur tek ata; ke zgjeruar shtratin tënd dhe ke bërë një besëlidhje me ta, ke pëlqyer shtratin e tyre, duke synuar pushtetin e tyre.</span> <span class="verse"><a name="9">9</a>Ke shkuar te mbreti me vaj, duke i shumuar parfumet e tua; i dërgove larg lajmëtarët e tu dhe u ule deri në Sheol.</span> <span class="verse"><a name="10">10</a>Nga shkaku i udhëtimeve të tua të shumta je lodhur, por nuk ke thënë: &quot;Éshtë e kotë&quot;. Ke gjetur akoma fuqi në dorën tënde, prandaj nuk e ndjen veten të kapitur.</span> <span class="verse"><a name="11">11</a>Nga kush ke pasur frikë, nga kush je trembur për të gënjyer, për të mos më kujtuar mua dhe për të mos menduar më për mua? A nuk kam qëndruar në heshtje për një kohë të gjatë? Prandaj nuk ke më frikë nga unë.</span> <span class="verse"><a name="12">12</a>Unë do të shpall drejtësinë tënde dhe veprat e tua, që nuk do të hyjnë aspak në punë.</span> <span class="verse"><a name="13">13</a>Kur do të bërtasësh, le të vijë të të shpëtojë turma e idhujve të tu. Era do t'i përlajë të tërë, një frymë do t'i çojë tutje. Por ai që gjen strehë tek unë do të zotërojë vendin dhe do të trashëgojë malin tim të shenjtë.</span> <span class="verse"><a name="14">14</a>Dhe do të thuhet: &quot;Sheshoni, sheshoni, shtroni rrugën, hiqni pengesat nga rruga e popullit tim!&quot;.</span> <span class="verse"><a name="15">15</a>Sepse kështu thotë i Larti dhe i Madhërishmi që banon përjetësinë dhe emri i të cilit është i &quot;Shenjti&quot;: &quot;Unë banoj në vendin e lartë dhe të shenjtë dhe bashkë me atë që është i penduar dhe i përulur  nga fryma, për të ngjallur frymën e të  përulurve, për të ngjallur frymën e të penduarve.</span> <span class="verse"><a name="16">16</a>Sepse unë nuk dua të kundërshtoj gjithnjë dhe as të jem i zemëruar përjetë, përndryshe para meje do të ligështoheshin fryma dhe shpirtërat që kam bërë.</span> <span class="verse"><a name="17">17</a>Për shkak të paudhësisë së lakmisë së tij u zemërova dhe e godita; u fsheha, u indinjova, por ai u largua duke ndjekur rrugën e zemrës së tij.</span> <span class="verse"><a name="18">18</a>I pashë rrugët e tij, por unë do ta shëroj, do ta udhëheq dhe do t'i jap përsëri ngushëllimet e mia atij dhe të tijve që janë të pikëlluar.</span> <span class="verse"><a name="19">19</a>Unë krijoj frytin e buzëve. Paqe, paqe atij që është larg dhe atij që është afër&quot;, thotë Zoti. &quot;Unë do ta shëroj&quot;.</span> <span class="verse"><a name="20">20</a>Por të pabesët janë si deti i trazuar, që nuk mund të qetësohet dhe ujërat e të cilit vjellin llucë dhe baltë.</span> <span class="verse"><a name="21">21</a>&quot;Nuk ka paqe për të pabesët&quot;, thotë Perëndia im.</span> </p></div</div></div></body></html>