<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 32</strong></div><p><span class="verse"><a name="1">1</a>Ja, një mbret do të mbretërojë me drejtësi dhe princat do të qeverisin me paanësi.</span> <span class="verse"><a name="2">2</a>Secili prej tyre do të jetë si një mbrojtje nga era dhe një strehë kundër uraganit, si rrëke uji në një vend të thatë, si hija e një shkëmbi të madh në një tokë të zhuritur.</span> <span class="verse"><a name="3">3</a>Sytë e atyre që shohin nuk do t'u erren më dhe veshët e atyre që dëgjojnë do të jenë të vëmendshëm.</span> <span class="verse"><a name="4">4</a>Zemra e njerëzve të pamend do të fitojë njohuri dhe gjuha e atyre që belbëzojnë do të flasë shpejt dhe qartë.</span> <span class="verse"><a name="5">5</a>Njeriu i përçmuar nuk do të thirret më fisnik, as i pandershmi nuk do të thirret i pavlerë.</span> <span class="verse"><a name="6">6</a>Sepse njeriu i përçmuar thotë gjëra të neveritshme dhe zemra e tij jepet pas paudhësisë, për të kryer pabesi dhe për të thënë gjëra pa respekt kundër Zotit, për ta lënë bosh stomakun e të uriturit dhe për ta lënë thatë atë që vuan nga etja.</span> <span class="verse"><a name="7">7</a>Armët e të pandershmit janë të poshtra; ai kurdis plane të këqija për të shkatërruar të mjerin me fjalë gënjeshtare, edhe kuri mjeri pohon të drejtën.</span> <span class="verse"><a name="8">8</a>Por njeriu fisnik mendon plane fisnike dhe i vë vetes qëllime fisnike.</span> <span class="verse"><a name="9">9</a>Çohuni, o gra që jetoni në bollëk, dhe dëgjoni zërin tim; o bija pa mend, ia vini veshin fjalës sime!</span> <span class="verse"><a name="10">10</a>Brenda një viti dhe disa ditëve ju do të dridheni, o gra pa mend, sepse vjelja e rrushit do të shkojë keq dhe korrje nuk do të ketë.</span> <span class="verse"><a name="11">11</a>Fërgëlloni, o gra që jetoni në bollëk, dridhuni o ju gra pa mend. Hiqni veshjet tuaja, zhvishuni dhe vini një grethore në ijët,</span> <span class="verse"><a name="12">12</a>duke i rënë gjoksit nëpër arat e mira dhe nëpër vreshtat prodhimtare.</span> <span class="verse"><a name="13">13</a>Mbi tokën e popullit tim do të rriten gjemba dhe ferra; po, mbi të gjitha shtëpitë e gëzimit të qytetit të qejfeve.</span> <span class="verse"><a name="14">14</a>Sepse pallati do të braktiset, qyteti i zhurmshëm do të shkretohet, Ofeli dhe kulla do të bëhen për gjithnjë shpella gëzimi për gomarët e egër dhe kullotë për kopetë.</span> <span class="verse"><a name="15">15</a>deri sa mbi ne të përhapet Fryma nga lart, shkretëtira të bëhet pemishte dhe pemishtja të konsiderohet si një pyll.</span> <span class="verse"><a name="16">16</a>Atëherë i drejti do të banojë në shkretëtirë dhe drejtësia do të banojë në pemishte.</span> <span class="verse"><a name="17">17</a>Pasojë e drejtësisë do të jetë paqja, rezultat i drejtësisë qetësia dhe siguria përjetë.</span> <span class="verse"><a name="18">18</a>Populli im do të banojë në një vend paqeje, në banesa të sigurta dhe në vende të qeta pushimi,</span> <span class="verse"><a name="19">19</a>edhe sikur të binte breshër mbi pyllin dhe qyteti të ulej shumë.</span> <span class="verse"><a name="20">20</a>Lum ju që mbillni në breg të të gjithë ujërave dhe që lini të shkojë e lirë këmba e kaut dhe e gomarit.</span> </p></div</div></div></body></html>