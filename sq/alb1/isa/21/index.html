<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 21</strong></div><p><span class="verse"><a name="1">1</a>Profecia kundër shkretëtirës së detit. Ashtu si shakullimat kalojnë me të shpejtë nëpër Negev, kështu një pushtues vjen nga shkretëtira, nga një vend i tmerrshëm.</span> <span class="verse"><a name="2">2</a>Një vegim i tmerrshëm m'u shfaq: i pabesi vepron me pabesi dhe shkatërruesi shkatërron. Dil, o Elam. Rrethoje, o Medi! Bëra që të pushojë çdo rënkim të tij.</span> <span class="verse"><a name="3">3</a>Për këtë arsye ijët e mia më dhëmbin shumë, më zunë dhembjet si të prerat e një gruaje që lind; jam i tronditur nga sa dëgjova, jam i tmerruar nga sa pashë.</span> <span class="verse"><a name="4">4</a>Zemra ime e ka humbur, tmerri më ka zënë; nata që aq shumë e dëshiroja është bërë llahtarë për mua.</span> <span class="verse"><a name="5">5</a>Ndërsa po shtrohet tryeza, bëhet rojë mbi kullën vëzhgimit hahet dhe pihet. &quot;Çohuni, o krerë, dhe vajosni mburojat&quot;.</span> <span class="verse"><a name="6">6</a>Sepse kështu më ka thënë Zoti: &quot;Shko, vër një roje që të njoftojë atë që shikon&quot;.</span> <span class="verse"><a name="7">7</a>Ajo pa qerre dhe çifte kalorësish, disa prej të cilëve kishin hipur mbi gomarë dhe të tjerë mbi deve, dhe i vëzhgoi me kujdes, me shumë kujdes.</span> <span class="verse"><a name="8">8</a>Pastaj bërtiti si një luan: &quot;O Zot, ditën unë rri gjithnjë mbi kullën e vëzhgimit, dhe çdo natë rri më këmbë te vendroja ime.</span> <span class="verse"><a name="9">9</a>Dhe ja po vijnë disa qerre dhe çifte kalorësish&quot;. Atëherë ajo nisi të flasë përsëri: &quot;Ra, ra Babilonia&quot;! Të gjitha shëmbëlltyrat e gdhendura të perëndive të saj janë për tokë të copëtuara.</span> <span class="verse"><a name="10">10</a>O populli im, atë që kam shirë dhe shkelur në lëmin tim, atë që kam dëgjuar nga Zoti i ushtrive, Perëndia i Izraelit, unë ta kam njoftuar!&quot;.</span> <span class="verse"><a name="11">11</a>Profecia kundër Dumahut. Më bërtasin nga Seiri: &quot;Roje, në ç'pikë ka arritur nata? Roje, në ç'pikë ka arritur nata?&quot;.</span> <span class="verse"><a name="12">12</a>Roja përgjigjet: &quot;Vjen mëngjesi, pastaj edhe nata. Në rast se doni të pyesni, pyesni, pra; kthehuni, ejani&quot;.</span> <span class="verse"><a name="13">13</a>Profecia kundër Arabisë. Do ta kaloni natën në pyjet e Arabisë, o karvanë të Dedamitëve.</span> <span class="verse"><a name="14">14</a>I dilni para të eturit duke i sjellë ujë, o banorë të vendit të Temas; i kanë dalë përpara ikanakut me bukën e tyre.</span> <span class="verse"><a name="15">15</a>Sepse ata ikin para shpatave, para shpatës së zhveshur, para harkut të nderur, para tërbimit të betejës.</span> <span class="verse"><a name="16">16</a>Sepse kështu më ka thënë Zoti: &quot;Për një vit, ashtu si viti i një argati me mëditje, tërë lavdia e Kedarit do të zhduket;</span> <span class="verse"><a name="17">17</a>dhe ajo që do të mbetet nga numri i harkëtarëve, njerëzit trima të bijve të Kedarit, do të jetë një gjë e vogël, sepse ka folur Zoti, Perëndia i Izraelit&quot;.</span> </p></div</div></div></body></html>