<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Me qenë se Zotit do t'i vijë keq për Jakobin, ai do të zgjedhë përsëri Izraelin dhe do t'i rivendosë në tokën e tyre; të huajtë do të bashkohen me ta dhe do të lidhen me shtëpinë e Jakobit.</span> <span class="verse"><a name="2">2</a>Popujt do t'i marrin dhe do t'i çojnë përsëri në vendin e tyre dhe shtëpia e Izraelit do t'i zotërojë në vendin e Zotit si robër dhe robinja; do të zënë robër ata që i kishin zënë robër dhe do të mbretërojnë mbi shtypësit e tyre.</span> <span class="verse"><a name="3">3</a>Kështu që ditën në të cilën Zoti do t'i japë prehje lodhjes sate, shqetësimit tënd nga skllavëria e rëndë së cilës i ishe nënshtruar,</span> <span class="verse"><a name="4">4</a>ti do të shqiptosh këtë sentencë mbi mbretin e Babilonisë dhe do të thuash: &quot;Ashtu si mbaroi shtypësi, tagrambledhja e arit ka mbaruar.</span> <span class="verse"><a name="5">5</a>Zoti e ka thyer shkopin e të pabesëve, skeptrin e tiranëve.</span> <span class="verse"><a name="6">6</a>Ai që në tërbim e sipër godiste popujt me goditje të pandërprera, ai që sundonte me zemërim mbi kombet tani përndiqet pa mëshirë.</span> <span class="verse"><a name="7">7</a>Mbarë dheu pushon i qetë, njerëzit shpërthejnë në britma gëzimi.</span> <span class="verse"><a name="8">8</a>Madje edhe selvitë e kedrat e Libanit gëzohen për ty dhe thonë: &quot;Që kur ke rënë, asnjë druvar s'ka dalë kundër nesh&quot;.</span> <span class="verse"><a name="9">9</a>Sheoli poshtë është në lëvizje për ty, me qëllim që të të dalë përpara kur të vish; ai zgjon frymët e të vdekurve, tërë princat e dheut; ka ngritur nga fronet e tyre gjithë mbretërit e kombeve.</span> <span class="verse"><a name="10">10</a>Të gjithë e marrin fjalën për të të thënë: &quot;Edhe ti je bërë i dobët si ne dhe je bërë i ngjashëm me ne.</span> <span class="verse"><a name="11">11</a>Salltaneti yt ka rënë në Sheol tok me tingujt e harpave të tua; poshtë teje shtrihet një shtrat me krimba dhe krimbat janë mbulesa jote&quot;.</span> <span class="verse"><a name="12">12</a>Vallë, si ke rënë nga qielli, o Lucifer, bir i agimit? Vallë si të hodhën për tokë ty që i hidhje poshtë kombet?</span> <span class="verse"><a name="13">13</a>Ti thoshnje në zemrën tënde: &quot;Unë do të ngjitem në qiell, do të ngre fronin tim përmbi yjet e Perëndisë; do të ulem mbi malin e asamblesë në pjesën skajore të veriut;</span> <span class="verse"><a name="14">14</a>do të ngjitem mbi pjesët më të larta të reve, do të jem i ngjashëm me Shumë të Lartin&quot;.</span> <span class="verse"><a name="15">15</a>Po përkundrazi do të hidhesh në Sheol, në thellësitë e gropës.</span> <span class="verse"><a name="16">16</a>Ata që të shikojnë të ngulin sytë, të vërejnë me kujdes dhe thonë: &quot;Ky është njeriu që e bënte tokën të dridhej, që i trondiste mbretëritë,</span> <span class="verse"><a name="17">17</a>që e katandisi botën në shkretëtirë, që shkatërron qytetet e saj dhe nuk i la kurrë të shkojnë të lirë robërit e tij?&quot;.</span> <span class="verse"><a name="18">18</a>Të gjithë mbretërit e kombeve, tërë ata prehen në lavdi, secili në varrin e tij;</span> <span class="verse"><a name="19">19</a>ty përkundrazi të hodhën larg varrit tënd si një farë e neveritshme, si një rrobe të të vrarëve nga shpata, që i zbresin mbi gurët e gropës, si një kufomë e shkelur.</span> <span class="verse"><a name="20">20</a>Ti nuk do të bashkohesh me ta në varr, sepse ke shkatërruar vendin tënd dhe ke vrarë popullin tënd; pasardhësit e keqbërësve nuk do të përmenden më.</span> <span class="verse"><a name="21">21</a>Përgatitni masakrën e bijve të tij për shkak të paudhësisë së etërve të tyre, që të mos ngrihen më për të zotëruar tokën dhe për të mbushur faqen e dheut me qytete.</span> <span class="verse"><a name="22">22</a>&quot;Unë do të ngrihem kundër tyre&quot;, thotë Zoti i ushtrive, &quot;dhe do të shfaros nga Babilonia emrin dhe ata që kishin shpëtuar, fëmijët dhe pasardhësit&quot;, thotë Zoti.</span> <span class="verse"><a name="23">23</a>&quot;Do të bëj që atje të sundojë iriqi dhe moçali; do ta fshij me fshesën e shkatërrimit&quot;, thotë Zoti i ushtrive&quot;.</span> <span class="verse"><a name="24">24</a>Zoti i ushtrive është betuar duke thënë: &quot;Në të vërtetë ashtu siç e kam menduar ashtu do të jetë, dhe ashtu si kam vendosur, kështu ka për të ndodhur.</span> <span class="verse"><a name="25">25</a>Do ta dërrmoj Asirin në vendin tim, do ta shkel në malet e mia; atëherë zgjedha e tij do t'u hiqet atyre dhe barra tij do të hiqet nga kurrizi i tyre.</span> <span class="verse"><a name="26">26</a>Ky është plani i vendosur kundër të gjithë dheut dhe kjo është dora e shtrirë kundër të gjithë kombeve.</span> <span class="verse"><a name="27">27</a>Me qenë se Zoti i ushtrive e ka vendosur këtë, kush mund t'ia anullojë? Dora e tij është shtrirë dhe kush mund ta detyrojë ta tërheqë?&quot;.</span> <span class="verse"><a name="28">28</a>Në vitin e vdekjes së mbretit Ashaz u shqiptua kjo profeci:</span> <span class="verse"><a name="29">29</a>&quot;Mos u gëzo, o Filisti e tërë, sepse shufra që të godiste është thyer! Sepse nga rrënja e gjarpërit ka për të dalë një nëpërkë, dhe fryti i saj do të jetë një gjarpër i zjarrtë dhe fluturues.</span> <span class="verse"><a name="30">30</a>Të parëlindurit e të varfërve do të kenë ç'të hanë dhe nevojtarët do të pushojnë të sigurt; por do të bëj që të vdesin urie rrënjët e tua dhe kjo do të shkatërrojë mbetjen tënde.</span> <span class="verse"><a name="31">31</a>Bërtit, o portë, thirr, o qytet! Shkrihu, o Filisti e tërë, sepse nga veriu vjen një tym, dhe askush nuk lë vendin e tij në radhët e veta&quot;.</span> <span class="verse"><a name="32">32</a>Çfarë përgjigje do t'u jepet lajmëtarëve të këtij kombi? &quot;Që Zoti ka themeluar Sionin dhe që në të gjejnë strehë të mjerët e popullit të tij&quot;.</span> </p></div</div></div></body></html>