<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 23</strong></div><p><span class="verse"><a name="1">1</a>Profecia kundër Tiros. Rënkoni, o anije të Tarshishit, sepse Tiro është shkatërruar, dhe nuk kanë mbetur as shtëpitë as porti. Ky lajm iu erdhi nga vendi i Kitimit.</span> <span class="verse"><a name="2">2</a>Mos hapni gojën, o banorë të bregut të detit, o tregtarë të Sidonit; ata që çajnë detet ju kanë mbushur me pasuri.</span> <span class="verse"><a name="3">3</a>Nëpërmjet ujërave të mëdha gruri i Shihorit, prodhimi i lumit, ishte e ardhura e tij; dhe ai ishte tregu i kombeve.</span> <span class="verse"><a name="4">4</a>Ki turp, o Sidon, sepse ka folur deti, kalaja e detit, duke thënë: &quot;Unë nuk kam pasur dhembje, as kam lindur fëmijë; nuk kam ushqyer të rinj as kam rritur virgjëresha&quot;.</span> <span class="verse"><a name="5">5</a>Kur lajmi do të arrijë në Egjipt, do të hidhërohen për lajmin e Tiros.</span> <span class="verse"><a name="6">6</a>Kaloni në Tarshish, vajtoni o banorë të bregut të detit!</span> <span class="verse"><a name="7">7</a>Ky qënka qyteti juaj i qejfeve, prejardhja e të cilit është e lashtë? Këmbët e tij e çonin të banonte në toka të largëta.</span> <span class="verse"><a name="8">8</a>Kush, pra, e ka vendosur këtë kundër Tiros, dhurues kurorash, tregëtarët e të cilit ishin princa dhe dyqanxhinjtë e të cilit ishin njerëzit e nderuar të dheut?</span> <span class="verse"><a name="9">9</a>E ka vendosur Zoti i ushtrive, për të errur krenarinë nga çfarëdo shkëlqimi, për të ulur gjithë njerëzit e nderuar të dheut.</span> <span class="verse"><a name="10">10</a>Kalo nëpër vendin tënd si Nili, o bijë e Tarshishit, nuk ka më forcë.</span> <span class="verse"><a name="11">11</a>Zoti ka shtrirë dorën e tij mbi detin, i ka bërë mbretëritë të dridhen, për Kanaanin ka urdhëruar t'i shkatërrohen kalatë e tij.</span> <span class="verse"><a name="12">12</a>Ai ka thënë: &quot;Ti nuk do të vazhdosh të gëzohesh, o bijë e Sidonit, virgjëreshë që ke humbur nderin&quot;. Çohu, kalo në vendin e Kitimit; as aty nuk do të gjesh prehje.</span> <span class="verse"><a name="13">13</a>Ja vendi i Kaldeasve: ky popull nuk ekzistonte fare; Asiri e themeloi për kafshët e shkretëtirës. Ata kanë ngritur kalatë e tyre, kanë rrënuar pallatet e Tiros dhe e kanë katandisur në një grumbull gërmadhash.</span> <span class="verse"><a name="14">14</a>Rënkoni, o anije të Tarshishit, sepse kalaja juaj është shkatërruar.</span> <span class="verse"><a name="15">15</a>Atë ditë do të ndodhë që Tiro të harrohet për shtatëdhjetë vjet, aq sa janë vitet e një mbreti. Pas shtatëdhjetë vjetve do të ndodhë në Tiro ashtu siç thotë kënga e prostitutës:</span> <span class="verse"><a name="16">16</a>&quot;Merr qesten, sillu nëpër qytet, o prostitutë e harruar; bjeri me zotësi veglës, shumo këngët që të mund të të kujtojnë&quot;.</span> <span class="verse"><a name="17">17</a>Pas shtatëdhjetë vjetve do të ndodhë që Zoti do të vizitojë Tiron, që do të kthehet në pagën e vet dhe do të kurvërohet me të gjitha mbretëritë e botës mbi faqen e dheut.</span> <span class="verse"><a name="18">18</a>Por fitimi nga tregtia e tij dhe paga e tij do t'i shenjtërohen Zotit; nuk do të mblidhet as nuk do të vihet mënjanë, sepse fitimi nga tregtia e tij do t'u shkojë atyre që banojnë përpara Zotit, me  qëllim që të hanë sa të ngopen dhe të vishen  në mënyrë të shkëlqyeshme.</span> </p></div</div></div></body></html>