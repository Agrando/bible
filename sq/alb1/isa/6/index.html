<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 6</strong></div><p><span class="verse"><a name="1">1</a>Në vitin e vdekjes së mbretit Uziah, unë pashë Zotin të ulur mbi një fron të ngritur dhe të lartë, dhe cepat e mantelit të tij mbushnin tempullin.</span> <span class="verse"><a name="2">2</a>Mbi të ishin serafinët; secili prej tyre kishte gjashtë krahë: me dy mbulonte fytyrën, me dy të tjerë këmbët dhe me dy fluturonte.</span> <span class="verse"><a name="3">3</a>Njeri i bërtiste tjetrit dhe i thoshte: &quot;I Shenjtë, i shenjtë, i shenjtë është Zoti i ushtrive. Tërë toka është plot me lavdinë e tij&quot;.</span> <span class="verse"><a name="4">4</a>Shtalkat e portës u tronditën nga zëri i atij që bërtiste, ndërsa tempulli po mbushej me tym.</span> <span class="verse"><a name="5">5</a>Atëherë unë thashë: &quot;I mjeri unë! Unë jam i humbur, sepse jam një njeri me buzë të papastra dhe banoj në mes të një populli me buzë të papastra; megjithatë sytë e mi kanë parë Mbretin, Zotin e ushtrive&quot;.</span> <span class="verse"><a name="6">6</a>Atëherë një nga serafinët fluturoi drejt meje, duke mbajtur në dorë një urë zjarri, që kishte marrë me mashë nga altari.</span> <span class="verse"><a name="7">7</a>Me të ai preku gojën time dhe tha: &quot;Ja, kjo preku buzët e tua, paudhësia jote hiqet dhe mëkati yt shlyhet&quot;.</span> <span class="verse"><a name="8">8</a>Pastaj dëgjova zërin e Zotit që thoshte: &quot;Kë të dërgoj dhe kush do të shkojë për ne?&quot;. Unë u përgjigja: &quot;Ja ku jam, dërgomë mua!&quot;.</span> <span class="verse"><a name="9">9</a>Atëherë ai tha: &quot;Shko dhe i thuaj këtij populli: Dëgjoni, pra, por pa kuptuar, shikoni, pra, por pa dalluar.</span> <span class="verse"><a name="10">10</a>Bëje të pandieshme zemrën e këtij populli, ngurtëso veshët e tij dhe mbyll sytë e tij që të mos shikojë me sytë e tij, të mos dëgjojë me veshët e tij dhe të mos kuptojë me zemrën e tij, dhe kështudo të kthehet dhe të jet shëruar&quot;.</span> <span class="verse"><a name="11">11</a>Unë thashë: &quot;Deri kur, o Zot?&quot;. Ai u përgjigj: &quot;Deri sa qytetet të shkatërrohen dhe të jenë pa banorë, shtëpitë të mos kenë njeri dhe vendi të jetë i shkretuar dhe i pikëlluar,</span> <span class="verse"><a name="12">12</a>dhe deri sa Zoti të ketë larguar njerëzinë dhe të jetë një braktisje e madhe në mes të vendit.</span> <span class="verse"><a name="13">13</a>Do të mbetet akoma një e dhjeta e popullsisë, por edhe kjo do të shkatërrohet; por ashtu si bafrës dhe lisit, kur priten u mbetet cungu, kështu një brez i shenjtë do të jetë trungu i tij&quot;.</span> </p></div</div></div></body></html>