<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 40</strong></div><p><span class="verse"><a name="1">1</a>&quot;Ngushëlloni, ngushëlloni popullin tim, thotë Perëndia juaj.</span> <span class="verse"><a name="2">2</a>I flisni zemrës së Jeruzalemit dhe i shpallni që koha e tij e luftës ka mbaruar, që paudhësia e tij është shlyer, sepse ka marrë nga duart e Zotit dyfishin për të gjitha mëkatet e tij&quot;.</span> <span class="verse"><a name="3">3</a>Zëri i dikujt që bërtet në shkretëtirë: &quot;Shtroni udhën e Zotit, hapni në shkretëtirë një rrugë për Perëndinë tonë.</span> <span class="verse"><a name="4">4</a>Çdo luginë të jetë e mbushur, çdo mal dhe kodër të jenë sheshuar; vendet dredha-dredha të drejtuar dhe vëndet e vështira të sheshuar.</span> <span class="verse"><a name="5">5</a>Atëherë lavdia e Zotit do të zbulohet dhe çdo qenie do ta shohë, sepse goja e Zotit ka folur&quot;.</span> <span class="verse"><a name="6">6</a>Një zë thotë: &quot;Bërtit!&quot;, dhe përgjigja që merr është: &quot;Çfarë të bërtas?&quot;. &quot;Bërtit që çdo qenie është si bari, dhe që tërë hiri i tij është si lulja e fushës</span> <span class="verse"><a name="7">7</a>Bari thahet, lulja fishket, kur Fryma e Zotit fryn mbi të; me siguri populli nuk është veçse bar.</span> <span class="verse"><a name="8">8</a>Bari thahet, lulja fishket, por fjala e Perëndisë tonë mbetet përjetë&quot;.</span> <span class="verse"><a name="9">9</a>O Sion, ti që sjell lajmin e mirë, ngjitu mbi një mal të lartë! O Jeruzalem, ti që sjell lajmin e mirë, ngrije zërin me forcë! Ngrije zërin, mos ki frikë! Thuaju qyteteve të Judës: &quot;Ky është Perëndia juaj!&quot;.</span> <span class="verse"><a name="10">10</a>Ja, Perëndia, Zoti, vjen i fuqishëm dhe krahu i tij sundon për të. Ja, e ka shpërblimin me vete, dhe shpërblimi i tij e pararend.</span> <span class="verse"><a name="11">11</a>Ai do të kullosë kopenë e tij si një bari, do t'i mbledhë qengjat me krahun e tij dhe do t'i mbajë në gji të tij, dhe do të udhëheqë me ëmbëlsi dhe kujdes delet që kanë të vegjëlit e tyre.</span> <span class="verse"><a name="12">12</a>Kush i ka matur ujëat me gropën e dorës, kush ka marrë përmasat e qiellit me pëllëmbë, kush ka mbledhur pluhurin e tokës në një masë apo ka peshuar malet me një peshore dhe kodrat e tyre me një kandar?</span> <span class="verse"><a name="13">13</a>Kush i ka marrë përmasat e Frymës së Zotit, ose si këshilltari i tij i ka dhënë mësime?</span> <span class="verse"><a name="14">14</a>Me kë është konsultuar, që t'i jepte mend, t'i mësonte shtegun e drejtësisë, t'i jepte dituri dhe t'i tregonte rrugën e arsyes?</span> <span class="verse"><a name="15">15</a>Ja, kombet janë si një pikë ujë në një kovë, konsiderohen si pluhuri i një peshoreje; ja, ai i ngre ishujt si të ishin një send shumë i vogël.</span> <span class="verse"><a name="16">16</a>Libani nuk do të mjaftonte për të siguruar lëndën djegëse që i duhet zjarrit, as kafshët e tij nuk do të mjaftonin për olokaustin.</span> <span class="verse"><a name="17">17</a>Të gjitha kombet janë si një hiç para tij dhe konsiderohen prej tij si një hiç dhe një kotësi.</span> <span class="verse"><a name="18">18</a>Kujt dëshironi t'i përngjajë Perëndia dhe çfarë figure do t'i vinit përballë?</span> <span class="verse"><a name="19">19</a>Një artist shkrin një shëmbëlltyrë të gdhendur dhe argjendari e vesh me ar dhe shkrin zinxhirë të vegjël prej argjendi.</span> <span class="verse"><a name="20">20</a>Ai që është tepër i varfër për një ofertë të tillë zgjedh një dru që nuk kalbet dhe gjen një artizan të shkathët, që i përgatit një shëmbëlltyrë të gdhendur që nuk lëviz.</span> <span class="verse"><a name="21">21</a>Por nuk e dini, nuk e keni dëgjuar? A nuk ju është njoftuar që në fillim? Nuk e keni kuptuar nga themelet e tokës?</span> <span class="verse"><a name="22">22</a>Ai është ai që rri ulur mbi rruzullin e tokës, banorët e së cilës janë si karkaleca; ai i shpalos qiejtë si një velo dhe i hap si një çadër ku mund të banosh.</span> <span class="verse"><a name="23">23</a>Ai i katandis princat në një hiç dhe i bën të panevojshëm gjykatësit e tokës.</span> <span class="verse"><a name="24">24</a>Sapo janë mbjellë, sapo janë hedhur në tokë sapo kërcelli i tyre ka lëshuar rrënjë, ai fryn mbi ta dhe ata thahen; uragani i merr me vete si kashtë.</span> <span class="verse"><a name="25">25</a>&quot;Me kë kërkoni, pra, të më ngjasoni, që të jem baras me të?&quot;, thotë i Shenjti.</span> <span class="verse"><a name="26">26</a>Ngrini sytë tuaja përpjetë dhe shikoni: Kush i krijoi këto gjëra? Ai që e nxjerr ushtrinë e tyre me shumicë dhe thërret gjithçka me emër; për madhështinë e fuqisë së tij dhe forcën e tij, asnjë nuk mungon.</span> <span class="verse"><a name="27">27</a>Pse thua, o Jakob, dhe ti, Izrael, shpall: &quot;Rruga ime i është fshehur Zotit dhe për të drejtën time nuk kujdeset Perëndia im?</span> <span class="verse"><a name="28">28</a>Nuk e di ti, vallë, nuk e ke dëgjuar? Perëndia i përjetësisë, Zoti, krijuesi i kufijve të tokës, nuk mundohet dhe nuk lodhet, zgjuarësia e tij është e panjohshme.</span> <span class="verse"><a name="29">29</a>Ai i jep forcë të lodhurit dhe rrit fuqinë e të këputurit.</span> <span class="verse"><a name="30">30</a>Të rinjtë mundohen dhe lodhen, të rinjtë e zgjedhur me siguri pengohen dhe rrëzohen,</span> <span class="verse"><a name="31">31</a>por ata që shpresojnë te Zoti fitojnë forca të reja, ngrihen me krahë si shqiponja, vrapojnë pa u lodhur dhe ecin pa u lodhur.</span> </p></div</div></div></body></html>