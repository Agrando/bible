<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/isa/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/isa">Isaiah</a> &gt <strong>Chapter 39</strong></div><p><span class="verse"><a name="1">1</a>Në atë kohë Merodak-Baladani, bir i Baladanit, mbre ti Babilonisë, i dërgoi letra dhe një dhuratë Ezekias, sepse kishte dëgjuar që ai kishte qenë i sëmurë dhe ishte shëruar.</span> <span class="verse"><a name="2">2</a>Ezekia u gëzua dhe u tregoi të dërguarve shtëpinë e thesaret të tij, argjendin, arin, aromat, melhemin e çmuar, tërë arsenalin e tij dhe të gjitha ato që ndodheshin në thesaret e tij; nuk mbeti asgjë  nga pallati i tij dhe nga e gjithë mbretëria  që Ezekia nuk ua tregoi atyre.</span> <span class="verse"><a name="3">3</a>Atëherë profeti Isaia erdhi te mbreti Ezekia dhe i tha: &quot;Çfarë thanë ata njerëz dhe nga kanë ardhur te ti?&quot;. Ezekia u përgjigj: &quot;Kanë ardhur tek unë nga një vend i largët, nga Babilonia&quot;.</span> <span class="verse"><a name="4">4</a>Isaia pyeti akoma: &quot;Çfarë panë në pallatin tënd?&quot;. Ezekia u përgjigj: &quot;Panë gjithçka që ndodhet në pallatin tim; nuk mbeti asgjë nga thesaret e mia që nuk ua tregova atyre.</span> <span class="verse"><a name="5">5</a>Atëherë Isaia i tha Ezekias: &quot;Dëgjo fjalën e Zotit të ushtrive:</span> <span class="verse"><a name="6">6</a>Ja, do të vijnë ditë në të cilat gjithçka që ndodhet në pallatin tënd dhe ato që etërit e tu kanë grumbulluar deri më sot do të mbarten në Babiloni; nuk do të mbetet asgjë, thotë Zoti.</span> <span class="verse"><a name="7">7</a>Do të marrin gjithashtu bijtë që kanë dalë prej teje dhe që janë lindur nga ti, do t'i bëjnë eunukë në pallatin e mbretit të Babilonisë&quot;.</span> <span class="verse"><a name="8">8</a>Ezekia i tha pastaj Isaias: &quot;Fjala e Zotit që ti shqiptove është e mirë&quot;. Pastaj shtoi: &quot;Do të ketë të paktën paqe dhe siguri gjatë jetës sime&quot;.</span> </p></div</div></div></body></html>