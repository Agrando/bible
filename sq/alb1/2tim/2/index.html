<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>dhe ato që dëgjove nga unë përpara shumë dëshmitarëve, jepua njerëzve besnikë, që do të jenë të aftë të mësojnë edhe të tjerë.</span> <span class="verse"><a name="2">2</a>Ti, pra, duro pjesën tënde të vuajtjeve, si një ushtar i mirë i Jezu Krishtit.</span> <span class="verse"><a name="3">3</a>Sepse asnjë nga ata që shkojnë ushtarë nuk ngatërrohet me punërat e jetës, që t'i pëlqejë atij që e mori ushtar.</span> <span class="verse"><a name="4">4</a>Po ashtu, nëse dikush merr pjesë në gara, nuk kurorëzohet po të mos ketë luftuar sipas rregullave.</span> <span class="verse"><a name="5">5</a>Bujku që mundohet duhet ta marrë i pari pjesën e fryteve.</span> <span class="verse"><a name="6">6</a>Mendo për ato që të them, sepse Zoti do të të japë mend për të gjitha.</span> <span class="verse"><a name="7">7</a>Kujto që Jezu Krishti, nga fisi i Davidit, u ngjall së vdekuri sipas ungjillit tim,</span> <span class="verse"><a name="8">8</a>për të cilin unë po vuaj deri edhe në pranga posi keqbërës; por fjala e Perëndisë nuk lidhet në pranga.</span> <span class="verse"><a name="9">9</a>Prandaj unë i duroj të gjitha për shkak të të zgjedhurve, që ata të kenë shpëtimin që është në Krishtin Jezus, bashkë me lavdi të përjetshme.</span> <span class="verse"><a name="10">10</a>Kjo fjalë është e vërtetë, sepse, nëse ne vdiqëm me të, me të edhe do të rrojmë;</span> <span class="verse"><a name="11">11</a>në qoftë se vuajmë, do të mbretërojmë bashkë me të; po ta mohojmë, edhe ai do të na mohojë.</span> <span class="verse"><a name="12">12</a>Nëse jemi të pabesë, ai mbetet besnik, sepse ai nuk mund të mohojë vetveten.</span> <span class="verse"><a name="13">13</a>Ua kujto atyre këto gjëra, duke u përbetuar përpara Zotit të mos hahen kot me fjalë pa asnjë dobi, në dëm të atyre që dëgjojnë.</span> <span class="verse"><a name="14">14</a>Mundohu të dalësh përpara Perëndisë si i sprovuar, si punëtor që nuk ka pse të turpërohet, që thotë drejt fjalën e së vërtetës.</span> <span class="verse"><a name="15">15</a>Shmangu nga fjalët e kota dhe profane, sepse do të çojnë në pabesi,</span> <span class="verse"><a name="16">16</a>dhe fjala e tyre do të brejë si një gangrenë; ndër këta janë Himeneu dhe Fileti,</span> <span class="verse"><a name="17">17</a>të cilët dolën jashtë rrugës së të vërtetës, duke thënë se ringjallja ka ngjarë dhe përmbysin besimin e disave.</span> <span class="verse"><a name="18">18</a>Megjithatë themeli i fortë i Perëndisë qëndron i patundur, dhe ka këtë vulë: &quot;Zoti i njeh të vetët&quot;, dhe: &quot;Le t'i largohet paudhësisë kushdo që përmend emrin e Krishtit&quot;.</span> <span class="verse"><a name="19">19</a>Në një shtëpi të madhe nuk ka vetëm enë prej ari dhe argjendi, por edhe prej druri dhe balte; disa për të nderuar; të tjerat për të mos nderuar.</span> <span class="verse"><a name="20">20</a>Pra, në qoftë se dikush pastrohet nga këto gjëra, do të jetë një enë nderi, e shenjtëruar dhe e dobishme për të zotin, e përgatitur për çdo vepër të mirë.</span> <span class="verse"><a name="21">21</a>Largohu nga pasionet rinore dhe bjeru pas drejtësisë, besimit, dashurisë dhe paqes bashkë me ata që e thërresin në ndihmë Zotin me zemër të pastër.</span> <span class="verse"><a name="22">22</a>Shmang gjithashtu diskutimet e marra dhe pa mend, duke ditur se shkaktojnë grindje.</span> <span class="verse"><a name="23">23</a>Sepse shërbëtori i Zotit nuk duhet të zihet, por të jetë i butë me të gjithë, i aftë për të mësuar njerëzit dhe i durueshëm,</span> <span class="verse"><a name="24">24</a>duke i mësuar me butësi kundërshtarët, me shpresë se Perëndia ua jep atyre të pendohen, që arrijnë të njohin të vërtetën,</span> <span class="verse"><a name="25">25</a>dhe të vijnë në vete, duke shpëtuar nga laku i djallit, që i ka zënë robër të vullnetit të tij.</span> <span class="verse"><a name="26">26</a>Dhe dije këtë: në ditët e fundit do të vijnë kohë të vështira,</span> </p></div</div></div></body></html>