<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 12</strong></div><p><span class="verse"><a name="1">1</a>Miriami dhe Aaroni iu kundërvunë Moisiut me fjalë për shkak të gruas etiopase me të cilën qe martuar; në fakt ai qe martuar me një grua etiopase.</span> <span class="verse"><a name="2">2</a>Dhe i thanë: &quot;Mos vallë Zoti ka folur vetëm me anë të Moisiut? A nuk ka folur ai edhe nëpërmjet nesh?&quot;. Dhe Zoti dëgjoi.</span> <span class="verse"><a name="3">3</a>(Sepse Moisiu ishte një njeri shumë zemërbutë, më tepër se kushdo mbi faqen e dheut).</span> <span class="verse"><a name="4">4</a>Zoti u tha menjëherë Moisiut, Aaronit dhe Miriamit: &quot;Ju të tre dilni dhe shkoni në çadrën e mbledhjes&quot;. Kështu ata të tre dolën.</span> <span class="verse"><a name="5">5</a>Atëherë Zoti zbriti në një kolonë reje, u ndal në hyrjen e çadrës dhe thirri Aaronin dhe Miriamin; që të dy i erdhën përpara.</span> <span class="verse"><a name="6">6</a>Pastaj Zoti tha: &quot;Dëgjoni tani fjalët e mia! Në se ka një profet midis jush, unë, Zoti i bëhem i njohur atij në vegim, flas me të në ëndërr.</span> <span class="verse"><a name="7">7</a>Por nuk veproj kështu me shërbëtorin tim Moisi, që është besnik në tërë shtëpinë time.</span> <span class="verse"><a name="8">8</a>Me të unë flas sy për sy, duke bërë që ai të më shohë, dhe jo me shprehje të errëta; dhe ai sodit dukjen e Zotit. Pse nuk keni pasur frikë të flisni kundër shërbëtorit tim, kundër Moisiut?&quot;.</span> <span class="verse"><a name="9">9</a>Kështu zemërimi i Zotit u ndez kundër tyre, pastaj ai u largua.</span> <span class="verse"><a name="10">10</a>Kur reja u tërhoq nga pjesa e sipërme e çadrës, Miriami ishte bërë lebroze e bardhë si bora; Aaroni e shikoi Miriamin, dhe ja, ajo ishte lebroze.</span> <span class="verse"><a name="11">11</a>Aaroni i tha Moisiut: &quot;O zoti im, mos na ngarko me fajin që kemi kryer nga budallallëku dhe mëkatin që kemi bërë.</span> <span class="verse"><a name="12">12</a>Mos lejo që ajo të jetë si një e vdekur, mishi i së cilës është gjysmë i konsumuar kur del nga barku i nënës së saj!&quot;.</span> <span class="verse"><a name="13">13</a>Kështu Moisiu i thirri Zotit, duke i thënë: &quot;Shëroje, o Perëndi, të lutem!&quot;.</span> <span class="verse"><a name="14">14</a>Atëherë Zoti iu përgjegj Moisiut: &quot;Po ta kishte pështyrë i ati në fytyrë, nuk do të ishte ndofta e turpëruar shtatë ditë? Izolojeni, pra, jashtë kampit shtatë ditë; pastaj pranojeni përsëri&quot;.</span> <span class="verse"><a name="15">15</a>Miriamin e izoluan jashtë kampit për shtatë ditë; dhe populli nuk e filloi marshimin e tij deri sa Miriami të ripranohej në kamp.</span> <span class="verse"><a name="16">16</a>Pastaj populli u nis nga Hatserothi dhe ngriti kampin e tij në Paran.</span> </p></div</div></div></body></html>