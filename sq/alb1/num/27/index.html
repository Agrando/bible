<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 27</strong></div><p><span class="verse"><a name="1">1</a>Pastaj u afruan bijat e Tselofehadit, birit të Heferit, bir i Galaadit, bir i Makirit, bir i Manasit, i familjeve të Manasit, birit të Jozefit; dhe këto janë emrat e bijave: Mahlah, Noah, Hoglah, Milkah dhe Thirtsah,</span> <span class="verse"><a name="2">2</a>dhe ato u paraqitën para Moisiut, para priftit Eleazar, prijësve dhe tërë asamblesë në hyrje të çadrës së mbledhjes dhe thanë:</span> <span class="verse"><a name="3">3</a>&quot;Ati ynë vdiq në shkretëtirë, por nuk bënte pjesë në grupin e atyre që u mblodhën kundër Zotit, në grupin e Koreut, por vdiq për shkak të mëkatit të tij pa patur bij.</span> <span class="verse"><a name="4">4</a>Pse duhet të humbasë emri i atit tonë në mes të familjes së tij nga që nuk pati bij? Na jep, pra, një pronë në mes të vëllezërve të atit tonë&quot;.</span> <span class="verse"><a name="5">5</a>Atëherë Moisiu e shtroi rastin e tyre para Zotit.</span> <span class="verse"><a name="6">6</a>Dhe Zoti i foli Moisiut duke i thënë:</span> <span class="verse"><a name="7">7</a>&quot;Bijat e Tselofehadit kanë hak. Po, do t'u japësh atyre si trashëgimi një pronë midis vëllezërve të atit të tyre dhe do t'u kalosh atyre trashëgiminë e atit të tyre.</span> <span class="verse"><a name="8">8</a>Do t'u flasësh gjithashtu bijve të Izraelit dhe do t'u thuash: &quot;Kur një njeri vdes pa lënë ndonjë bir, trashëgiminë e tij do t'ia kaloni bijës së tij.</span> <span class="verse"><a name="9">9</a>Në qoftë se nuk ka asnjë bijë, trashëgiminë e tij do t'ua jepni vëllezërve të tij.</span> <span class="verse"><a name="10">10</a>Në rast se nuk ka vëllezër, trashëgiminë e tij do t'ua jepni vëllezërve të atit të tij.</span> <span class="verse"><a name="11">11</a>Dhe në rast se ai nuk ka asnjë vëlla, trashëgiminë e tij do t'ia jepni fisit më të afërt të familjes së tij; dhe ai do ta zotërojë&quot;. Kjo do të jetë për bijtë e Izraelit një formë e së drejtës, ashtu si e ka urdhëruar Zoti Moisiun.</span> <span class="verse"><a name="12">12</a>Pastaj Zoti i tha Moisiut: &quot;Ngjitu mbi malin e Abarimit dhe sodit vendin që unë po ju jap bijve të Izraelit.</span> <span class="verse"><a name="13">13</a>Mbasi ta kesh parë, edhe ti do të bashkohesh me popullin tënd, ashtu siç u bashkua Aaroni, vëllai yt,</span> <span class="verse"><a name="14">14</a>sepse ngritët krye kundër urdhrit tim në shkretëtirën e Tsinit kur asambleja kundërshtoi, dhe nuk më shenjtëruat në ujërat para syve të tyre&quot;. (Këto janë ujërat e Meribës në Kadesh, në shkretëtirën e Sinit).</span> <span class="verse"><a name="15">15</a>Pastaj Moisiu i foli Zotit, duke i thënë:</span> <span class="verse"><a name="16">16</a>&quot;Zoti, Perëndia i frymëve të çdo mishi, le të caktojë mbi këtë asamble një njeri</span> <span class="verse"><a name="17">17</a>që të hyjë dhe të dalë para tyre, dhe t'i bëjë të hyjnë e të dalin, në mënyrë që asambleja e Zotit të mos jetë si një kope pa bari&quot;.</span> <span class="verse"><a name="18">18</a>Atëherë Zoti i tha Moisiut: &quot;Merr Jozueun, djalin e Nunit, njeriun brenda të cilit është Fryma, dhe vërë dorën tënde mbi të;</span> <span class="verse"><a name="19">19</a>pastaj do ta paraqitësh para priftit Eleazar dhe para tërë asamblesë dhe do t'i japësh disa urdhra në prani të tyre,</span> <span class="verse"><a name="20">20</a>dhe do ta bësh pjesëmarrës të autoritetit tënd me qëllim që tërë asambleja e bijve të Izraelit t'i bindet.</span> <span class="verse"><a name="21">21</a>Ai do të paraqitet përpara priftit Eleazar, i cili do të kërkojë për të mendimin e shprehur nga Urimi përpara Zotit; me urdhër të tij do të hyjnë dhe do të dalin, ai dhe tërë bijtë e Izraelit, tërë asambleja&quot;.</span> <span class="verse"><a name="22">22</a>Moisiu, pra, bëri ashtu si e kishte urdhëruar Zoti; mori Jozueun dhe e paraqiti përpara priftit Eleazar dhe tërë asamblesë;</span> <span class="verse"><a name="23">23</a>pastaj vuri duart e tij mbi të dhe i dha urdhra ashtu si kishte urdhëruar Zoti me anë të Moisiut.</span> </p></div</div></div></body></html>