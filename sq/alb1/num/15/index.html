<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 15</strong></div><p><span class="verse"><a name="1">1</a>Pastaj Zoti i foli Moisiut, duke i thënë:</span> <span class="verse"><a name="2">2</a>&quot;Folu bijve të Izraelit dhe u thuaj: Kur do të hyni në vendin ku duhet të banoni dhe që unë ju jap,</span> <span class="verse"><a name="3">3</a>do t'i ofroni Zotit një flijim të bërë me zjarr, një olokaust apo një flijim për kryerjen e një kushti apo si ofertë vullnetare ose në festat tuaja të caktuara, për t'i bërë një erë të këndshme Zotit  me një kafshë, të marrë nga kopeja e kafshëve  të trasha a të imta,</span> <span class="verse"><a name="4">4</a>ai që do të paraqesë ofertën e tij Zotit, do të ofrojë si blatim ushqimor një të dhjetën e efas majë mielli të përzier me një çerek hini vaji;</span> <span class="verse"><a name="5">5</a>gjithashtu do t'i çosh një libacion prej një çerek hini verë së bashku me olokaustin ose flijimin, për çdo qengj.</span> <span class="verse"><a name="6">6</a>Në qoftë se bëhet fjalë për një dash, do të çosh si blatim ushqimi dy të dhjeta efe majë mielli të përzier me një të tretë hini vaji,</span> <span class="verse"><a name="7">7</a>dhe do të bësh një libacion vere prej një të trete hini si një ofertë me erë të këndshme për Zotin.</span> <span class="verse"><a name="8">8</a>Por në rast se në vend të olokaustit ose të flijimit çon një dem të vogël, për kryerjen e një kushti apo të një flijimi falënderimi për Zotin,</span> <span class="verse"><a name="9">9</a>së bashku me demin e vogël do të ofrohet, si blatim i ushqimit, majë mielli në një sasi tre të dhjeta të efas i përzier me gjysmë hini vaji;</span> <span class="verse"><a name="10">10</a>dhe do të çosh si libacion gjysmë hini verë; është një flijim që bëhet me zjarr, me një erë të këndshme për Zotin.</span> <span class="verse"><a name="11">11</a>Kështu do të veprohet për çdo dem të vogël, për çdo dash, për çdo qengj ose kec, simbas numrit që përgatitni.</span> <span class="verse"><a name="12">12</a>Do të veproni kështu për çdo kafshë që do të sillni.</span> <span class="verse"><a name="13">13</a>Të gjithë ata që kanë lindur në vend do veprojnë kështu, kur do t'i ofrojnë një flijim me zjarr, me erë të këndshme Zotit.</span> <span class="verse"><a name="14">14</a>Dhe në se një i huaj që banon me ju ose kushdo tjetër që të ndodhet me ju në brezat e ardhshëm, dëshiron të ofrojë një flijim të bërë me zjarr, me erë të këndshme për Zotin, do të veprojë si ju.</span> <span class="verse"><a name="15">15</a>Do të ketë një statut të vetëm për gjithë asamblenë, për ju dhe për të huajin që banon midis jush; do të jetë një statut i përjetshëm për të gjithë brezat tuaj; ashtu siç jeni ju, ashtu do të jetë edhe i huaji përpara Zotit.</span> <span class="verse"><a name="16">16</a>Do të jetë po ai ligj dhe po ai dekret për ju dhe për të huajin që banon me ju&quot;.</span> <span class="verse"><a name="17">17</a>Zoti i foli akoma Moisiut, duke i thënë:</span> <span class="verse"><a name="18">18</a>&quot;Folu bijve të Izraelit dhe u thuaj atyre: Kur do të arrini në vendin ku po ju çoj unë,</span> <span class="verse"><a name="19">19</a>dhe do të hani bukën e vendit, do t'i paraqisni Zotit një ofertë të lartë.</span> <span class="verse"><a name="20">20</a>Nga prodhimi i parë i brumit tuaj do të paraqisni një kulaç si ofertë e lartë; do ta paraqisni si një ofertë e lartë e lëmit.</span> <span class="verse"><a name="21">21</a>Nga prodhimi i parë i brumit tuaj do t'i jepni Zotit një ofertë të lartë për gjithë brezat tuaj.</span> <span class="verse"><a name="22">22</a>Në qoftë se keni kryer një mëkat nga padituria dhe nuk keni respektuar të gjitha këto urdhërime që Zoti i ka dhënë Moisiut,</span> <span class="verse"><a name="23">23</a>të gjitha ato që Zoti ka urdhëruar me anë të Moisiut, nga dita që Zoti ju ka dhënë urdhra dhe më vonë për të gjitha brezat tuaj,</span> <span class="verse"><a name="24">24</a>në qoftë se mëkati është kryer nga padituria, pa u marrë vesh nga asambleja, gjithë asambleja do të ofrojë një dem të vogël si olokaust me erë të këndshme për Zotin së bashku me blatimin e tij të  ushqimit dhe libacionin e tij simbas asaj që  është dekretuar, si dhe një kec si flijim për mëkatin.</span> <span class="verse"><a name="25">25</a>Kështu prifti do të bëjë shlyerjen për të gjithë asamblenë e bijve të Izraelit dhe ky mëkat do t'u falet, sepse është një mëkat i kryer nga padituria, dhe ata kanë sjellë ofertën e tyre, një flijim  i bërë me zjarr për Zotin, dhe flijimi i tyre  për mëkatin, për mëkatin e tyre nga padituria përpara Zotit.</span> <span class="verse"><a name="26">26</a>Do t'i falet tërë asamblesë së bijve të Izraelit dhe të huajit që banon midis tyre, sepse tërë populli e kreu këtë mëkat nga padituria.</span> <span class="verse"><a name="27">27</a>Në qoftë se është një person i vetëm që kryen mëkatin nga padituria, ai të ofrojë një dhi motake si flijim për mëkatin.</span> <span class="verse"><a name="28">28</a>Dhe prifti do të bëjë shlyerjen përpara Zotit për personin që ka mëkatuar nga padituria, kur e ka bërë pa njohjen e duhur; prifti do të bëjë shlyerjen për të dhe mëkati do t'i falet.</span> <span class="verse"><a name="29">29</a>Si për ata që kanë lindur në vend midis bijve të Izraelit ose për një të huaj që banon midis jush, do të keni një ligj të vetëm për atë që mëkaton nga padituria.</span> <span class="verse"><a name="30">30</a>Por ai që kryen një mëkat me qëllim, qoftë i lindur në vend apo i huaj, fyen Zotin; ky njeri do të shfaroset në mes të popullit të tij.</span> <span class="verse"><a name="31">31</a>Sepse ka përçmuar fjalën e Zotit dhe ka dhunuar urdhërimet e tij; ky njeri duhet të shfaroset, do të mbajë barrën e paudhësisë së tij&quot;.</span> <span class="verse"><a name="32">32</a>Ndërsa bijtë e Izraelit ishin në shkretëtirë, gjetën një njeri që mblidhte dru ditën e shtunë.</span> <span class="verse"><a name="33">33</a>Ata që e gjetën duke mbledhur dru, e çuan te Moisiu, tek Aaroni dhe para tërë asamblesë.</span> <span class="verse"><a name="34">34</a>Dhe e futën në burg, sepse nuk ishte përcaktuar akoma se ç'duhet t'i bënin.</span> <span class="verse"><a name="35">35</a>Pastaj Zoti i tha Moisiut: &quot;Ky njeri duhet të vritet; e tërë asambleja do ta vrasë me gurë jashtë kampit&quot;.</span> <span class="verse"><a name="36">36</a>Kështu tërë asambleja e çoi jashtë kampit dhe e vrau me gurë; dhe ai vdiq, ashtu si e kishte urdhëruar Zoti Moisiun. Qëllimi i thekëve në rrobat</span> <span class="verse"><a name="37">37</a>Zoti i foli akoma Moisiut, duke i thënë:</span> <span class="verse"><a name="38">38</a>&quot;Folu bijve të Izraelit dhe u thuaj atyre që të bëjnë brez pas brezi thekë në cepat e rrobave të tyre dhe të vënë në çdo cep një kordon në ngjyrë manushaqeje.</span> <span class="verse"><a name="39">39</a>Do të jetë një thek të cilin do ta shikoni për të kujtuar të gjitha urdhërimet e Zotit dhe për t'i zbatuar, dhe jo për të ndjekur zemrën tuaj dhe sytë tuaja që ju çojnë në kurvërim.</span> <span class="verse"><a name="40">40</a>Kështu do të kujtoni të gjitha urdhërimet e mia dhe do t'i zbatoni në praktikë, dhe do të jeni të shenjtë për Perëndinë tuaj.</span> <span class="verse"><a name="41">41</a>Unë jam Zoti, Perëndia juaj që ju nxori nga vendi i Egjiptit për të qenë Perëndia juaj. Unë jam Zoti, Perëndia juaj&quot;.</span> </p></div</div></div></body></html>