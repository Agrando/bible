<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 16</strong></div><p><span class="verse"><a name="1">1</a>Koreu, bir i Itsharit, bir i Kehathit, bir i Levit, tok me Dathanin dhe Abiramin, birin e Eliabit, dhe me Onin, birin e Pelethit, bij të Rubenit,</span> <span class="verse"><a name="2">2</a>u ngritën para Moisiut, së bashku me disa bij të tjerë të Izraelit, dyqind e pesëdhjetë prijës të asamblesë, anëtarë të emëruar të këshillit, njerëz që u shkonte fjala.</span> <span class="verse"><a name="3">3</a>Ata u mblodhën kundër Moisiut dhe Aaronit, dhe u thanë: &quot;Mjaft më me ju, sepse tërë asambleja është e shenjtë, secili nga anëtarët e tij, dhe Zoti është në mes tyre; pse, pra, ngriheni mbi asamblenë e Zotit?&quot;.</span> <span class="verse"><a name="4">4</a>Me të dëgjuar këto fjalë, Moisiu ra përmbys me fytyrën për tokë;</span> <span class="verse"><a name="5">5</a>pastaj i foli Koreut dhe gjithë njerëzve të tij, duke u thënë: &quot;Nesër në mëngjes Zoti do të tregojë kush është i tij dhe kush është i shenjtë, dhe ai do ta afrojë pranë vetes; do të afrojë pranë vetes atë që ai ka zgjedhur.</span> <span class="verse"><a name="6">6</a>Bëni kështu: merrni temjanica, ti Kore, dhe gjithë njerëzit e tu;</span> <span class="verse"><a name="7">7</a>nesër i mbushni me zjarr dhe u hidhni sipër temjan para Zotit; dhe ai që Zoti do të ketë zgjedhur do të jetë i shenjtë. E kaluat masën, o bij të Levit!&quot;.</span> <span class="verse"><a name="8">8</a>Pastaj Moisiu i tha Koreut: &quot;Tani dëgjoni, o bij të Levit!</span> <span class="verse"><a name="9">9</a>A është gjë e vogël për ju që Perëndia i Izraelit ju ka ndarë nga asambleja e Izraelit dhe ju ka afruar ndaj vetes që të kryeni shërbimin e tabernakullit të Zotit dhe që të rrini përpara asamblesë dhe t'u shërbeni atyre?</span> <span class="verse"><a name="10">10</a>Ai ju ka afruar ndaj vetes ty dhe të gjithë vëllezërit e tu, bij të Levit bashkë me ty. Po tani kërkon të kesh edhe priftërinë?</span> <span class="verse"><a name="11">11</a>Për këtë arsye ti edhe tërë njerëzit e tu jeni mbledhur kundër Zotit. Dhe kush është Aaroni që të murmurisni kundër tij?&quot;.</span> <span class="verse"><a name="12">12</a>Atëherë Moisiu dërgoi të thërrasin Datanin dhe Abiramin, bij të Eliabit; por ata thanë: &quot;Ne nuk do të ngjitemi.</span> <span class="verse"><a name="13">13</a>A është vallë gjë e vogël që na nxore nga një vend ku rrjedh qumësht dhe mjaltë, për të na lënë të vdesim në shkretëtirë, me qëllim që ti të sundosh mbi ne?</span> <span class="verse"><a name="14">14</a>Përveç kësaj nuk na çove në një vend ku rrjedh qumësht dhe mjaltë dhe nuk na ke lënë si trashëgim fusha dhe vreshta! Dëshiron ti t'u nxjerrësh sytë këtyre njerëzve? Nuk do të ngjitemi&quot;.</span> <span class="verse"><a name="15">15</a>Atëherë Moisiu u zemërua shumë dhe i tha Zotit: &quot;Mos prano blatimin e tyre; unë nuk kam marrë prej tyre as edhe një gomar dhe nuk u kam bërë atyre asnjë padrejtësi&quot;.</span> <span class="verse"><a name="16">16</a>Pastaj Moisiu i tha Koreut: &quot;Ti dhe gjithë njerëzit e tu paraqituni nesër para Zotit, ti dhe ata bashkë me Aaronin;</span> <span class="verse"><a name="17">17</a>dhe secili prej jush të marrë temjanicën e tij, t'i shtjerë temjan dhe secili të sjellë temjanicën e tij para Zotit; do të jenë dyqind e pesëdhjetë temjanica. Edhe ti dhe Aaroni do të merrni secili temjanicën e tij&quot;.</span> <span class="verse"><a name="18">18</a>Dhe kështu secili mori temjanicën e tij, e mbushi me zjarr, vuri përsipër temjan dhe qëndroi në hyrjen e çadrës së mbledhjes bashkë me Moisiun dhe Aaronin.</span> <span class="verse"><a name="19">19</a>Koreu thirri tërë asamblenë kundër tyre në hyrje të çadrës së mbledhjes; dhe lavdia e Zotit u shfaq para tërë asamblesë.</span> <span class="verse"><a name="20">20</a>Atëherë Zoti u foli Moisiut dhe Aaronit, duke u thënë:</span> <span class="verse"><a name="21">21</a>&quot;Ndahuni nga kjo asamble dhe unë do t'i zhduk në një çast&quot;.</span> <span class="verse"><a name="22">22</a>Por ata ranë përmbys me fytyrën për tokë dhe thanë: &quot;O Perëndi, Perëndia i frymëve të çdo mishi! Sepse një njeri i vetëm ka mëkatuar, a duhet të zemërohesh ti me të gjithë asamblenë?&quot;.</span> <span class="verse"><a name="23">23</a>Atëherë Zoti i foli Moisiut, duke i thënë:</span> <span class="verse"><a name="24">24</a>&quot;Foli asamblesë dhe u thuaj: &quot;Largohuni nga afërsia e banesës së Koreut, të Dathanit dhe të Abiramit&quot;&quot;.</span> <span class="verse"><a name="25">25</a>Pastaj Moisiu u ngrit dhe shkoi te Datani dhe Abirami; atë e ndoqën pleqtë e Izraelit.</span> <span class="verse"><a name="26">26</a>Pas kësaj i foli asamblesë duke thënë: &quot;Largohuni nga çadrat e këtyre njerëzve të këqij, dhe mos prekni asgjë që u përket atyre që të mos treteni në të gjitha mëkatet e tyre&quot;.</span> <span class="verse"><a name="27">27</a>Kështu ata u larguan nga afërsia e banesës së Koreut, të Datanit dhe të Abiramit. Datani dhe Abirami dolën dhe u ndalën në hyrje të çadrave të tyre bashkë me gratë e tyre, me bijtë e tyre dhe me të vegjëlit e tyre.</span> <span class="verse"><a name="28">28</a>Atëherë Moisiu tha: &quot;Nga kjo do të mësoni që Zoti më ka dërguar për të bërë tërë këto vepra dhe se nuk kam vepruar me kokën time.</span> <span class="verse"><a name="29">29</a>Në qoftë se këta njerëz vdesin si vdesin gjithë njerëzit, në qoftë se fati i tyre është fati i përbashkët i të gjithë njerëzve, Zoti nuk më ka dërguar;</span> <span class="verse"><a name="30">30</a>por në qoftë se Zoti bën diçka të re, në qoftë se toka hap gojën e saj dhe gëlltit ata dhe çdo gjë që ata kanë, dhe ata zbresin të gjallë në Sheol, atëherë do të pranoni që këta njerëz kanë përçmuar Zotin.</span> <span class="verse"><a name="31">31</a>Por ndodhi që, posa mbaroi shqiptimi i këtyre fjalëve, dheu u ça poshtë tyre,</span> <span class="verse"><a name="32">32</a>toka hapi gojën e saj dhe i gëlltiti me gjithë familjet e tyre, me të gjithë njerëzit që mbanin anën e Koreut, me të gjitha pasuritë e tyre.</span> <span class="verse"><a name="33">33</a>Kështu zbritën të gjallë në Sheol; toka u mbyll mbi ta dhe ata u zhdukën nga asambleja.</span> <span class="verse"><a name="34">34</a>Tërë Izraeli që ndodhej rreth tyre, duke dëgjuar britmat e tyre ua mbathi këmbëve, sepse thoshte: &quot;Të mos na gëlltisë toka edhe ne!&quot;.</span> <span class="verse"><a name="35">35</a>Dhe një zjarr doli nga prania e Zotit dhe gëlltiti dyqind e pesëdhjetë veta që ofronin temjanin.</span> <span class="verse"><a name="36">36</a>Pastaj Zoti i foli Moisiut, duke i thënë:</span> <span class="verse"><a name="37">37</a>&quot;I thuaj Eleazarit, birit të priftit Aaron, të nxjerrë jashtë temjanicat nga zjarri, sepse ato janë të shenjta dhe ta hedhë zjarrin larg;</span> <span class="verse"><a name="38">38</a>dhe nga temjanicat e atyre që kanë kryer mëkate duke vënë në rrezik jetën e tyre, të bëhen aq petëza të rrahura për të veshur altarin, sepse i kanë paraqitur para Zotit dhe për këtë arësye janë të  shenjta; dhe do të shërbejnë si një qortim  për bijtë e Izraelit&quot;.</span> <span class="verse"><a name="39">39</a>Kështu prifti Eleazar mori temjanicat prej bronzi të paraqitura prej atyre që ishin djegur, dhe bëri petëza për të veshur altarin,</span> <span class="verse"><a name="40">40</a>me qëllim që t'u shërbenin si kujtim bijve të Izraelit, dhe asnjë i huaj që nuk ishte nga fisi i Aaronit të afrohej për të ofruar temjan para Zotit dhe të mos pësonte fatin e Koreut dhe të njerëzve  të tij, ashtu si Zoti i kishte thënë me anë  të Moisiut.</span> <span class="verse"><a name="41">41</a>Të nesërmen gjithë asambleja e bijve të Izraelit murmuriti kundër Moisiut dhe Aaronit, duke thënë: &quot;Ju keni bërë të vdesë populli i Zotit&quot;.</span> <span class="verse"><a name="42">42</a>Por ndodhi që, ndërsa asambleja po mblidhej kundër Moisiut dhe Aaronit, ata u kthyen nga çadra e mbledhjes; dhe ja, reja e mbulonte atë dhe u shfaq lavdia e Zotit.</span> <span class="verse"><a name="43">43</a>Atëherë Moisiu dhe Aaroni shkuan përpara çadrës së mbledhjes.</span> <span class="verse"><a name="44">44</a>Dhe Zoti i foli Moisiut, duke i thënë:</span> <span class="verse"><a name="45">45</a>&quot;Largohuni nga kjo asamble dhe unë do t'i zhduk në një çast&quot;. Dhe ata ranë përmbys me fytyrën për tokë.</span> <span class="verse"><a name="46">46</a>Kështu Moisiu i tha Aaronit: &quot;Merr temjanicën, vër brenda saj zjarr të marrë nga altari, vendos mbi të temjan dhe çoje shpejt në mes të asamblesë, dhe bëj shlyerjen e fajit për ta, sepse ka shpërthyer zemërimi i Zotit, dhe plaga ka filluar&quot;.</span> <span class="verse"><a name="47">47</a>Atëherë Aaroni mori temjanicën, ashtu siç kishte thënë Moisiu, dhe vrapoi në mes të asamblesë; dhe ja, fatkeqësia kishte filluar në mes të popullit; kështu ai vuri temjanin në temjanicën dhe bëri shlyerjen për popullin.</span> <span class="verse"><a name="48">48</a>Dhe u ndal midis të gjallëve dhe të vdekurve, dhe fatkeqësia u ndal.</span> <span class="verse"><a name="49">49</a>Ata që vdiqën nga fatkeqësia ishin katërmbëdhjetë mijë e shtatëqind veta, përveç atyre që kishin vdekur për ngjarjet e Koreut.</span> <span class="verse"><a name="50">50</a>Kështu Aaroni u kthye te Moisiu në hyrje të çadrës së mbledhjes, sepse fatkeqësia ishte ndalur.</span> </p></div</div></div></body></html>