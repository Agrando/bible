<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 17</strong></div><p><span class="verse"><a name="1">1</a>Pastaj Zoti i foli akoma Moisiut, duke i thënë:</span> <span class="verse"><a name="2">2</a>&quot;Folu bijve të Izraelit dhe bëj që të të japin shufra, një për çdo shtëpi të etërve të tyre, domethënë dymbëdhjetë shufra nga të gjithë prijësit e tyre simbas shtëpive të etërve të tyre; do të shkruash emrin e secilit mbi shufrën e tij;</span> <span class="verse"><a name="3">3</a>dhe do të shkruash emrin e Aaronit mbi shufrën e Levit, sepse do të ketë një shufër për çdo kryetar të shtëpive të etërve të tyre.</span> <span class="verse"><a name="4">4</a>Pastaj do t'i vësh në çadrën e mbledhjes, përpara dëshmisë, ku unë takohem me ju.</span> <span class="verse"><a name="5">5</a>Dhe do të ndodhë që shufra e njeriut që unë zgjedh, do të lulëzojë dhe unë do të bëj që të pushojnë murmuritjet e bijve të Izraelit kundër jush&quot;.</span> <span class="verse"><a name="6">6</a>Kështu Moisiu u foli bijve të Izraelit dhe të gjithë prijësit e tyre i dhanë secili një shufër, simbas shtëpive të etërve të tyre, domethënë dymbëdhjetë shufra; dhe shufra e Aaronit ishte midis shufrave të tyre.</span> <span class="verse"><a name="7">7</a>Pastaj Moisiu i vuri këto shufra përpara Zotit në çadrën e dëshmisë.</span> <span class="verse"><a name="8">8</a>Të nesërmen Moisiu hyri në çadrën e dëshmisë; dhe ja, shufra e Aaronit për shtëpinë e Levit kishte lulëzuar; kishte nxjerrë lastarë, kishte çelur lule dhe kishte prodhuar bajame.</span> <span class="verse"><a name="9">9</a>Atëherë nxori tërë shufrat jashtë pranisë së Zotit, përpara të gjithë bijve të Izraelit; dhe ata i panë dhe secili mori shufrën e vet.</span> <span class="verse"><a name="10">10</a>Pastaj Zoti i tha Moisiut: &quot;Ktheja shufrën Aaronit përpara çadrës së dëshmisë, me qëllim që të ruhet si një shenjë qortimi për rebelët, me qëllim që të marrin fund murmuritjet e tyre kundër meje dhe ata të mos vdesin&quot;.</span> <span class="verse"><a name="11">11</a>Moisiu veproi ashtu siç e kishte urdhëruar Zoti.</span> <span class="verse"><a name="12">12</a>Bijtë e Izraelit i folën pastaj Moisiut, duke i thënë: &quot;Ja, po vdesim, kemi marrë fund, të gjithë kemi marrë fund!</span> <span class="verse"><a name="13">13</a>Kushdo që i afrohet tabernakullit të Zotit, vdes; duhet të vdesim të gjithë?&quot;.</span> </p></div</div></div></body></html>