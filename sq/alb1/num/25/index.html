<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 25</strong></div><p><span class="verse"><a name="1">1</a>Ndërsa Izraeli ndodhej në Shitim, populli filloi të shthurret me bijat e Moabit.</span> <span class="verse"><a name="2">2</a>Ato e ftuan popullin të kryejë flijime për perënditë e tyre dhe populli hëngri dhe ra përmbys përpara perëndive të tyre.</span> <span class="verse"><a name="3">3</a>Kështu Izraeli u bashkua me Baal-Peorin, dhe zemërimi i Zotit u ndez kundër Izraelit.</span> <span class="verse"><a name="4">4</a>Pastaj Zoti i tha Moisiut: &quot;Merr të gjithë krerët e popullit, vriti e vari para Zotit përjashta, në diell me qëllim që zemërimi i zjarrtë i Zotit të largohet nga Izraeli&quot;.</span> <span class="verse"><a name="5">5</a>Kështu u foli Moisiu gjykatësve të Izraelit: &quot;Secili nga ju të vrasë ata njerëz të tij që janë bashkuar me Baal-Peorin&quot;.</span> <span class="verse"><a name="6">6</a>Dhe ja, që një nga bijtë e Izraelit erdhi dhe u paraqiti vëllezërve të tij një grua madianite, para syve të Moisiut dhe tërë asamblesë së bijve të Izraelit, ndërsa këta po qanin në hyrjen e çadrës së mbledhjes.</span> <span class="verse"><a name="7">7</a>Duke parë këtë skenë, Finehasi, bir i Eleazarit, që ishte bir i priftit Aaron, u ngrit në mes të asamblesë dhe mori në dorë një shtizë,</span> <span class="verse"><a name="8">8</a>ndoqi pastaj burrin e Izraelit në alkovën e tij dhe i shpoi që të dy, burrin e Izraelit dhe gruan, në pjesën e poshtme të barkut. Kështu u ndal fatkeqësia në mes të bijve të Izraelit.</span> <span class="verse"><a name="9">9</a>Nga kjo fatkeqësi vdiqën njëzet e katër mijë veta.</span> <span class="verse"><a name="10">10</a>Atëherë Zoti i foli Moisiut, duke i thënë:</span> <span class="verse"><a name="11">11</a>&quot;Finehasi, bir i Eleazarit, që ishte bir i priftit Aaron, e largoi zemërimin tim nga bijtë e Izraelit, sepse ai ishte i frymëzuar nga po ajo xhelozia ime; kështu në xhelozinë time nuk i kam shfarosur bijtë e Izraelit.</span> <span class="verse"><a name="12">12</a>Prandaj i thuaj: &quot;Ja, unë po lidh një aleancë paqeje me të,</span> <span class="verse"><a name="13">13</a>që do të jetë për të dhe për pasardhësit pas tij besëlidhja e një priftërie të përjetshme, sepse është treguar i zellshëm për Perëndinë e tij dhe ka kryer shlyerjen e fajit për bijtë e Izraelit&quot;.</span> <span class="verse"><a name="14">14</a>Burri i Izraelit, që u vra bashkë me gruan madianite, quhej Zimri, bir i Salut, i pari i një shtëpie patriarkale të Simeonitëve.</span> <span class="verse"><a name="15">15</a>Dhe gruaja që u vra, Madianitja, quhej Kozbi, bijë e Tsurit, që ishte i pari i një shtëpie patriarkale në Madian.</span> <span class="verse"><a name="16">16</a>Pastaj Zoti i foli Moisiut duke i thënë:</span> <span class="verse"><a name="17">17</a>&quot;Bjeruni Madianitëve dhe i sulmoni,</span> <span class="verse"><a name="18">18</a>sepse ju kanë rënë më qafë me dredhitë e tyre dhe ju kanë mashtruar në rastin e Peorit dhe në atë të Kozbit, bijë e një princi të Madianit, motër e tyre, që u vra ditën e fatkeqësisë për çështjen e Peorit&quot;.</span> </p></div</div></div></body></html>