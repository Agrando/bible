<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 1</strong></div><p><span class="verse"><a name="1">1</a>Zoti i foli akoma Moisiut në shkretëtirën e Sinait, në çadrën e mbledhjes, ditën e parë të muajit të dytë, gjatë vitit të dytë nga dalja e tyre nga vendi i Egjiptit, dhe i tha:</span> <span class="verse"><a name="2">2</a>&quot;Bëni regjistrimin e gjithë asamblesë së bijve të Izraelit në bazë të familjeve të tyre dhe të shtëpive të etërve të tyre, duke numëruar një për një emrat e çdo mashkulli.</span> <span class="verse"><a name="3">3</a>Nga mosha njëzet vjeç e lart, të gjithë ata që në Izrael mund të shkojnë në luftë; ti dhe Aaroni do t'i regjistroni, grup pas grupi.</span> <span class="verse"><a name="4">4</a>Dhe me ju do të jetë një burrë për çdo fis, një që të jetë i pari i shtëpisë së atit të tij.</span> <span class="verse"><a name="5">5</a>Këta janë emrat e burrave që do të jenë me ju. nga Ruben, Elitsur, bir i Shedeurit;</span> <span class="verse"><a name="6">6</a>nga Simeoni, Shelumieli, bir i Tsurishadait;</span> <span class="verse"><a name="7">7</a>nga Juda, Nahshoni, bir i Aminadabit;</span> <span class="verse"><a name="8">8</a>nga Isakari, Nethaneeli, bir i Tsuarit;</span> <span class="verse"><a name="9">9</a>nga Zabuloni, Eliabi, bir i Helonit;</span> <span class="verse"><a name="10">10</a>nga bijtë e Jozefit, për Efraimin, Elishama, bir i Amihudit; për Manasën, Gamalieli, bir i Pedahtsurit;</span> <span class="verse"><a name="11">11</a>nga Beniamini, Abidani, bir i Gideonit;</span> <span class="verse"><a name="12">12</a>nga Dani, Ahiezeri, bir i Amishadaidit;</span> <span class="verse"><a name="13">13</a>nga Asheri, Pagieli, bir i Okranit;</span> <span class="verse"><a name="14">14</a>nga Gadi, Eliasafi, bir i Deuelit;</span> <span class="verse"><a name="15">15</a>nga Neftali, Ahira, bir i Enanit&quot;.</span> <span class="verse"><a name="16">16</a>Këta janë ata që u zgjodhën nga asambleja, prijësit e fiseve të etërve të tyre, krerët e divizioneve të Izraelit.</span> <span class="verse"><a name="17">17</a>Moisiu dhe Aaroni morën, pra, këta burra që ishin caktuar me emër,</span> <span class="verse"><a name="18">18</a>dhe thirrën tërë asamblenë, ditën e parë të muajit të dytë; ata u treguan fisin e tyre, në bazë të familjeve të tyre dhe të shtëpive të etërve të tyre, duke numëruar personat me moshë njëzet vjeç e lart, një për një.</span> <span class="verse"><a name="19">19</a>Ashtu si Zoti pat urdhëruar Moisiun, ai bëri regjistrimin e tyre në shkretëtirën e Sinait.</span> <span class="verse"><a name="20">20</a>Nga bijtë e Rubenit, i parëlinduri i Izraelit, trashëgimtarët e tyre në bazë të familjeve të tyre dhe të shtëpive të etërve të tyre, duke numëruar emrat e të gjithë meshkujve, një për një, nga mosha  njëzet vjeç e lart, tërë ata që ishin të  aftë të shkonin në luftë:</span> <span class="verse"><a name="21">21</a>ata që u regjistruan nga fisi i Rubenit ishin dyzet e gjashtë mijë e pesëqind.</span> <span class="verse"><a name="22">22</a>Nga bijtë e Simeonit, trashëgimtarët e tyre në bazë të familjeve të tyre dhe të shtëpive të etërve të tyre, ata që u regjistruan duke numëruar emrat e të gjithë meshkujve, një për një, nga mosha njëzet  vjeç e lart, të gjithë ata që ishin të  aftë të shkonin në luftë:</span> <span class="verse"><a name="23">23</a>ata që u regjistruan nga fisi i Simeonit ishin pesëdhjetë e nëntë mijë e treqind.</span> <span class="verse"><a name="24">24</a>Nga bijtë e Gadit, trashëgimtarët e tyre në bazë të familjeve të tyre dhe të shtëpive të etërve të tyre, duke numëruar emrat e atyre që ishin njëzet vjeç e lart, të gjithë ata që ishin të aftë të shkonin në luftë:</span> <span class="verse"><a name="25">25</a>ata që u regjistruan nga fisi i Gadit ishin dyzet e pesë mijë e gjashtëqind e pesëdhjetë.</span> <span class="verse"><a name="26">26</a>Nga bijtë e Judës, trashëgimtarët e tyre në bazë të familjeve të tyre dhe të shtëpive të etërve të tyre, duke i numëruar emrat e tyre nga njëzet vjeç e lart, të gjithë ata që ishin të aftë të shkonin në luftë:</span> <span class="verse"><a name="27">27</a>ata që u regjistruan nga fisi i Judës ishin shtatëdhjetë e katër mijë e gjashtëqind.</span> <span class="verse"><a name="28">28</a>Nga bijtë e Isakarit, trashëgimtarët e tyre në bazë të familjeve të tyre dhe të shtëpive të etërve të tyre, duke i numëruar emrat nga njëzet vjeç e lart, të gjithë ata që ishin të aftë të shkonin në luftë:</span> <span class="verse"><a name="29">29</a>ata që u regjistruan nga fisi i Isakarit ishin pesëdhjetë e katër mijë e katërqind.</span> <span class="verse"><a name="30">30</a>Nga bijtë e Zabulonit, trashëgimtarët e tyre në bazë të familjeve dhe të shtëpive të etërve të tyre duke i numëruar nga mosha njëzet vjeç e lart, të gjithë ata që ishin të aftë të shkonin në luftë:</span> <span class="verse"><a name="31">31</a>ata që u regjistruan nga fisi i Zabulonit ishin pesëdhjetë e shtatë mijë e katërqind.</span> <span class="verse"><a name="32">32</a>Ndër bijtë e Jozefit: nga bijtë e Efraimit, trashëgimtarët e tyre në bazë të familjeve dhe të shtëpive të etërve të tyre, duke i numëruar emrat nga mosha njëzet vjeç e lart, të gjithë ata që ishin të aftë për të shkuar në luftë:</span> <span class="verse"><a name="33">33</a>ata që u regjistruan nga fisi i Efraimit ishin dyzet mijë e pesëqind.</span> <span class="verse"><a name="34">34</a>Nga bijtë e Manasit, trashëgimtarët e tyre në bazë të familjeve dhe të shtëpive të etërve të tyre, duke i numëruar emrat nga mosha njëzet vjeç e lart, të gjithë ata që ishin të aftë të shkonin në luftë:</span> <span class="verse"><a name="35">35</a>ata që u regjistruan nga fisi i Manasit ishin tridhjetë e dy mijë e dyqind.</span> <span class="verse"><a name="36">36</a>Nga bijtë e Beniaminit, trashëgimtarët e tyre në bazë të familjeve të tyre dhe të etërve të tyre, duke i numëruar emrat nga mosha njëzet vjeç e lart, të gjithë ata që ishin të aftë të shkonin në luftë:</span> <span class="verse"><a name="37">37</a>ata që u regjistruan nga fisi i Beniaminit ishin tridhjetë e pesë mijë e katërqind.</span> <span class="verse"><a name="38">38</a>Nga bijtë e Danit, trashëgimtarët e tyre në bazë të familjeve dhe të shtëpive të etërve të tyre, duke i numëruar emrat nga mosha njëzet vjeç e lart, të gjithë ata që ishin të aftë të shkonin në luftë:</span> <span class="verse"><a name="39">39</a>ata që u regjistruan nga fisi i Danit ishin gjashtëdhjetë e dy mijë e shtatëqind.</span> <span class="verse"><a name="40">40</a>Nga bijtë e Asherit, trashëgimtarët e tyre në bazë të familjeve të tyre dhe të shtëpive të etërve të tyre, duke i numëruar emrat nga mosha njëzet vjeç e lart, të gjithë ata që ishin të aftë të shkonin në luftë:</span> <span class="verse"><a name="41">41</a>ata që u regjistruan nga fisi i Asherit ishin dyzet e një mijë e pesëqind.</span> <span class="verse"><a name="42">42</a>Nga bijtë e Neftalit, trashëgimtarët e tyre në bazë të familjeve të tyre dhe të shtëpive të etërve të tyre, duke i numëruar emrat nga mosha njëzet vjeç e lart, të gjithë ata që ishin të aftë të shkonin në luftë:</span> <span class="verse"><a name="43">43</a>ata që u regjistruan nga fisi i Neftalit ishin pesëdhjetë e tre mijë e katërqind.</span> <span class="verse"><a name="44">44</a>Këta ishin të regjistruarit nga Moisiu dhe Aaroni, së bashku me dymbëdhjetë burrat, prijës të Izraelit, secili përfaqësues i shtëpisë së atit të tij.</span> <span class="verse"><a name="45">45</a>Kështu tërë bijtë e Izraelit që u regjistruan në bazë të shtëpive të etërve të tyre, nga mosha njëzet vjeç e lart, domethënë tërë njerëzit që në Izrael ishin të aftë të shkonin në luftë,</span> <span class="verse"><a name="46">46</a>të gjithë ata që u regjistruan ishin gjashtëqind e tre mijë e pesëqind e pesëdhjetë.</span> <span class="verse"><a name="47">47</a>Por Levitët nuk u regjistruan bashkë me të tjerët, simbas fisit të etërve të tyre,</span> <span class="verse"><a name="48">48</a>sepse Zoti i kishte folur Moisiut, duke i thënë:</span> <span class="verse"><a name="49">49</a>&quot;Vetëm në fisin e Levit nuk do të bësh regjistrimin dhe nuk do të llogaritësh numrin e tyre me bijtë e Izraelit;</span> <span class="verse"><a name="50">50</a>por besoju Levitëve kujdesin për tabernakullin e dëshmisë, për të gjitha orenditë e tij dhe për çdo gjë që i përket. Ata do të mbartin tabernakullin dhe tërë orenditë e tij, do të bëjnë shërbimin dhe do të fushojnë rreth tabernakullit.</span> <span class="verse"><a name="51">51</a>Kur tabernakulli duhet të zhvendoset, Levitët do ta bëjnë pjesë-pjesë; kur tabernakulli duhet të ndalet, ata do ta ngrenë; dhe i huaji që do të afrohet do të dënohet me vdekje.</span> <span class="verse"><a name="52">52</a>Bijtë e Izraelit do t'i ngrenë çadrat e tyre secili në kampin e vet, secili pranë flamurit të vet, simbas renditjes së tyre.</span> <span class="verse"><a name="53">53</a>Por Levitët do t'i ngrenë çadrat e tyre rreth tabenakullit të dëshmisë me qëllim që mëria ime të mos bjerë mbi asamblenë e bijve të Izraelit; kështu Levitët do të kujdesen për tabernakullin e dëshmisë&quot;.</span> <span class="verse"><a name="54">54</a>Bijtë e Izraelit iu binden gjithçkaje që Zoti kishte urdhëruar Moisiun, dhe kështu bënë.</span> </p></div</div></div></body></html>