<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 21</strong></div><p><span class="verse"><a name="1">1</a>Kur mbreti Kananeas i Aradit, që banonte në Negev, dëgjoi që Izraeli po vinte nga rruga e Atharimit, luftoi kundër Izraelit dhe zuri disa robër.</span> <span class="verse"><a name="2">2</a>Atëherë Izraeli i lidhi një kusht Zotit dhe tha: &quot;Në rast se ti ma shtie në dorë këtë popull, unë do të shkatërroj tërësisht qytetet e tyre&quot;.</span> <span class="verse"><a name="3">3</a>Zoti e dëgjoi zërin e Izraelit dhe ia shtiu në dorë Kananejtë; dhe ai i shkatërroi plotësisht ata bashkë me qytetet e tyre, dhe ky vend u quajt Hormah.</span> <span class="verse"><a name="4">4</a>Pastaj bijtë e Izraelit u nisën nga mali i Horit, dhe u drejtuan nga Deti i Kuq, për t'i ardhur qark vendit të Edomit; dhe populli u dëshpërua për shkak të rrugës.</span> <span class="verse"><a name="5">5</a>Populli, pra, foli kundër Perëndisë kundër Moisiut, duke thënë: &quot;Pse na nxorët nga Egjipti që të vdesim në këtë shkretëtirë? Sepse këtu nuk ka as bukë as ujë, na vjen neveri për këtë ushqim të keq&quot;.</span> <span class="verse"><a name="6">6</a>Atëherë Zoti dërgoi midis popullit gjarpërinj flakërues, të cilët kafshonin njerëzit, dhe shumë Izraelitë vdiqën.</span> <span class="verse"><a name="7">7</a>Dhe kështu populli shkoi te Moisiu dhe i tha: &quot;Kemi mëkatuar, sepse kemi folur kundër Zotit dhe kundër teje; lutju Zotit që të largojë nga ne këta gjarpërinj&quot; Dhe Moisiu u lut për popullin.</span> <span class="verse"><a name="8">8</a>Pastaj Zoti i tha Moisiut: &quot;Bëj një gjarpër flakërues dhe vëre mbi një shtizë; kështu çdo njeri që do të kafshohet prej tij dhe do ta shikojë, ka për të jetuar&quot;.</span> <span class="verse"><a name="9">9</a>Moisiu bëri atëherë një gjarpër prej bronzi dhe e vuri mbi një shtizë, dhe ndodhte që, kur një gjarpër kafshonte dikë, në rast se ky shikonte gjarprin prej bronzi, ai vazhdonte të jetonte.</span> <span class="verse"><a name="10">10</a>Pastaj bijtë e Izraelit u nisën dhe u vendosën në Oboth.</span> <span class="verse"><a name="11">11</a>Pasi u nisën nga Obothi, u strehuan në Ije-Abarim, në shkretëtirën përballë Moabit, nga ana ku lind dielli.</span> <span class="verse"><a name="12">12</a>U nisën që këtej dhe u vendosën në luginën e Zeredit.</span> <span class="verse"><a name="13">13</a>Pastaj u nisën që këtej dhe u vendosën në krahun tjetër të Arnonit, që rrjedh në shkretëtirë dhe vjen nga kufijtë e Amorejve; sepse Arnoni është kufiri i Moabit, midis Moabit dhe Amorejve.</span> <span class="verse"><a name="14">14</a>Për këtë në Librin e Luftrave të Zotit thuhet: &quot;Vaheb në Sufah, luginat e Arnonit</span> <span class="verse"><a name="15">15</a>dhe tatëpjeta e luginave që shkon deri në banesat e Arit dhe që mbështetet në kufirin e Moabit&quot;.</span> <span class="verse"><a name="16">16</a>Dhe që këtej shkuan në Beer, që është pusi për të cilin Zoti i pat thënë Moisiut: &quot;Mblidhe popullin dhe unë do t'i jap ujë&quot;.</span> <span class="verse"><a name="17">17</a>Atëherë Izraeli këndoi këtë himn: &quot;Buro o pus! I këndoni atij!</span> <span class="verse"><a name="18">18</a>Pusit, ujin e të cilit princët e kanë kërkuar dhe fisnikët e popullit e kanë gërmuar, duke u mbështetur në fjalën e ligjvënësve, me bastunët e tyre&quot;. Pastaj nga shkretëtira shkuan në Matanah;</span> <span class="verse"><a name="19">19</a>nga Matanahu në Nahaniel; dhe nga Nahanieli në Bamoth,</span> <span class="verse"><a name="20">20</a>dhe nga Bamothi në luginën që ndodhet në fushën e Moabit, në drejtim të lartësisë së Pisgahut që sundon shkretëtirën.</span> <span class="verse"><a name="21">21</a>Pastaj Izraeli dërgoi lajmëtarë të tij te Sihoni, mbret i Amorejve, për t'i thënë:</span> <span class="verse"><a name="22">22</a>&quot;Na lejoni të kalojmë nëpër vendin tënd; ne nuk do të hyjmë nëpër arat ose nëpër vreshtat, nuk do pimë ujin e puseve; do të ndjekim rrugën Mbretërore deri sa t'i kalojmë kufijtë e tu&quot;.</span> <span class="verse"><a name="23">23</a>Por Sihoni nuk e lejoi Izraelin të kalonte nëpër territorin e tij; për më tepër Sihoni mblodhi njerëzit e tij dhe doli kundër Izraelit në shkretëtirë; arriti në Jahats dhe luftoi kundër Izraelit.</span> <span class="verse"><a name="24">24</a>Izraeli e mundi, duke e kaluar në majën e shpatës, dhe pushtoi vendin e tij nga Arnoni deri në Jakob, deri në kufijtë e bijve të Amonit, sepse kufiri i bijve të Amonit ishte i fortë.</span> <span class="verse"><a name="25">25</a>Kështu Izraeli pushtoi tërë ato qytete dhe banoi në të gjitha qytetet e Amorejve, në Heshbon dhe në të gjitha qytetet e territorit të tyre,</span> <span class="verse"><a name="26">26</a>sepse Heshboni ishte qyteti i Sihonit, mbretit të Amorejve, i cili i kishte bërë luftë mbretit të mëparshëm të Moabit dhe i kishte hequr nga dora tërë vendin e tij deri në Arnon.</span> <span class="verse"><a name="27">27</a>Prandaj poetët thonë: &quot;Ejani në Heshbon! Qyteti i Sihonit duhet të rindërtohet dhe të fortifikohet!</span> <span class="verse"><a name="28">28</a>Sepse një zjarr ka dalë nga Heshboni, një flakë nga qyteti i Sihonit; kjo ka përpirë Arin e Moabit, zotërit e lartësive të Arnonit.</span> <span class="verse"><a name="29">29</a>Mjerë ti, o Moab! Je i humbur, o popull i Kemoshit! Bijtë e tij kanë marrë arratinë dhe bijat e tij i janë dhënë si skllave Sihonit, mbretit të Amorejve.</span> <span class="verse"><a name="30">30</a>Por ne i qëlluam me shigjeta; Heshboni është shkatërruar deri në Dibon. Kemi shkretuar gjithshka deri në Nofah, që ndodhet pranë Medebas&quot;.</span> <span class="verse"><a name="31">31</a>Kështu Izraeli u vendos në vendin e Amorejve.</span> <span class="verse"><a name="32">32</a>Pastaj Moisiu dërgoi njerëz për të vëzhguar Jaazerin, dhe kështu Izraelitët pushtuan qytetet e territorit të tij dhe përzunë Amorejtë që ndodheshin aty.</span> <span class="verse"><a name="33">33</a>Pastaj ndryshuan drejtim dhe u ngjitën në rrugën e Bashanit; dhe Ogu, mbreti i Bashanit, doli kundër tyre me gjithë njerëzit e tij për t'u ndeshur në Edrej.</span> <span class="verse"><a name="34">34</a>Por Zoti i tha Moisiut: &quot;Mos ki frikë nga ai, sepse unë e lë në duart e tua me gjithë njerëzit e tij dhe vendin e tij; trajtoje ashtu siç ke trajtuar Sihonin, mbretin e Amorejve që banonte në Heshbon.</span> <span class="verse"><a name="35">35</a>Kështu Izraelitët e mundën atë, bijtë e tij dhe tërë popullin e tij, deri sa nuk mbeti asnjë i gjallë, dhe pushtuan vendin e tij.</span> </p></div</div></div></body></html>