<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 20</strong></div><p><span class="verse"><a name="1">1</a>Pastaj tërë asambleja e bijve të Izraelit arriti në shkretëtirën e Sinit në muajin e parë dhe populli qëndroi në Kadesh. Këtu vdiq dhe u varros Miriami.</span> <span class="verse"><a name="2">2</a>Por mungonte uji për asamblenë, prandaj u mblodhën kundër Moisiut dhe Aaronit.</span> <span class="verse"><a name="3">3</a>Kështu populli u grind me Moisiun dhe i foli, duke i thënë: &quot;Të kishim vdekur kur vdiqën vëllezërit tanë para Zotit!</span> <span class="verse"><a name="4">4</a>Pse e çuat asamblenë e Zotit në këtë shkretëtirë që të vdesim, ne dhe bagëtia jonë?</span> <span class="verse"><a name="5">5</a>Dhe pse na bëtë të dalim nga Egjipti për të na sjellë në këtë vend të keq? Nuk është një vend që prodhon grurë, fiq, rrush ose shegë dhe mungon uji për të pirë&quot;.</span> <span class="verse"><a name="6">6</a>Atëherë Moisiu dhe Aaroni u larguan nga asambleja për të vajtur në hyrje të çadrës së mbledhjes dhe ranë përmbys me fytyrën për tokë; dhe lavdia e Zotit iu shfaq atyre.</span> <span class="verse"><a name="7">7</a>Pastaj Zoti i foli Moisiut, duke i thënë:</span> <span class="verse"><a name="8">8</a>&quot;Merr bastunin; ti dhe vëllai yt Aaron thirrni asamblenë dhe para syve të tyre i flisni shkëmbit, dhe ai do të japë ujin e tij; kështu do të nxjerrësh për ta ujë nga shkëmbi dhe do t'u japësh të pinë njerëzve dhe bagëtisë së tyre&quot;.</span> <span class="verse"><a name="9">9</a>Moisiu mori, pra, bastunin që ishte përpara Zotit, ashtu si e kishte urdhëruar Zoti.</span> <span class="verse"><a name="10">10</a>Kështu Moisiu dhe Aaroni thirrën asamblenë përpara shkëmbit dhe Moisiu u tha atyre: &quot;Tani dëgjoni, o rebelë; a duhet të nxjerrim ujë për ju nga ky shkëmb?&quot;.</span> <span class="verse"><a name="11">11</a>Pastaj Moisiu ngriti dorën, goditi shkëmbin me bastunin e tij dy herë dhe prej tij doli ujë me bollëk; kështu asambleja dhe bagëtia pinë ujë.</span> <span class="verse"><a name="12">12</a>Atëherë Zoti u tha Moisiut dhe Aaronit: &quot;Me qenë se nuk më besuat për të më mbuluar me lavdi para syve të bijve të Izraelit, ju nuk do ta futni këtë asamble në vendin që unë u dhashë atyre&quot;.</span> <span class="verse"><a name="13">13</a>Këto janë ujërat e Meribës ku bijtë e Izraelit u grindën me Zotin, dhe ky u tregua i Shenjtë në mes tyre.</span> <span class="verse"><a name="14">14</a>Pastaj Moisiu dërgoi lajmëtarë në Kadesh te mbreti i Edomit për t'i thënë: &quot;Kështu thotë Izraeli, vëllai yt: Ti i njeh të gjitha fatkeqësitë që kemi pësuar,</span> <span class="verse"><a name="15">15</a>si zbritën etërit tanë në Egjipt dhe ne qëndruam një kohë të gjatë në atë vend, dhe Egjiptasit na keqtrajtuan ne dhe etërit tanë.</span> <span class="verse"><a name="16">16</a>Por, kur i thirrëm Zotit, ai e dëgjoi zërin tonë dhe dërgoi një Engjëll dhe na nxori nga Egjipti; dhe tani jemi në Kadesh, një qytet në afërsi të kufijve tuaj.</span> <span class="verse"><a name="17">17</a>Po na lejo të kalojmë nëpër vendin tënd; ne nuk do të shkelim as arat as vreshtat tuaja, nuk do të pijmë ujin e puseve; do të ndjekim rrugën mbretërore, pa u kthyer as djathtas as majtas, deri sa të kalojmë kufijtë e tu&quot;.</span> <span class="verse"><a name="18">18</a>Por Edomi iu përgjigj: &quot;Ti nuk do të kalosh nëpër territorin tim, përndryshe do të të kundërvihem me shpatë&quot;.</span> <span class="verse"><a name="19">19</a>Bijtë e Izraelit i thanë: &quot;Ne do të ngjitemi nga rruga kryesore; dhe në rast se ne dhe bagëtia jonë do të pimë nga uji yt, do të ta paguajmë; na lejo vetëm të kalojmë më këmbë dhe asgjë më tepër&quot;.</span> <span class="verse"><a name="20">20</a>Por ai u përgjigj: &quot;Nuk do të kaloni!&quot;.</span> <span class="verse"><a name="21">21</a>&lt;aaa part missing&gt; Dhe Edomi refuzoi të lejojë kalimin e Izraelit nëpër territorin e tij; kështu Izraeli u largua prej tij.</span> <span class="verse"><a name="22">22</a>Atëherë bijtë e Izraelit, tërë asambleja u nisën nga Kadeshi dhe arritën në malin Hor.</span> <span class="verse"><a name="23">23</a>Dhe Zoti i foli Moisiut dhe Aaronit në malin Hor, në kufijtë e vendit të Edomit, duke thënë:</span> <span class="verse"><a name="24">24</a>&quot;Aaroni po bashkohet me popullin e tij, dhe nuk ka për të hyrë në vendin që u kam dhënë bijve të Izraelit, sepse keni ngritur krye kundër urdhrit tim në ujërat e Meribës.</span> <span class="verse"><a name="25">25</a>Merr Aaronin dhe Eleazarin, birin e tij, dhe çoji lart, në malin e Horit.</span> <span class="verse"><a name="26">26</a>Zhvishe Aaronin nga rrobat e tij dhe vishja të birit, Eleazarit; dhe aty Aaroni do të bashkohet me popullin e tij dhe do të vdesë&quot;.</span> <span class="verse"><a name="27">27</a>Moisiu bëri ashtu siç e kishte urdhëruar Zoti; dhe ata hipën mbi malin e Horit para syve të të gjithë asamblesë.</span> <span class="verse"><a name="28">28</a>Moisiu ia zhveshi rrobat Aaronit dhe ia veshi Eleazarit, birit të tij; dhe Aaroni vdiq aty, në majë të malit. Pastaj Moisiu dhe Eleazari zbritën nga mali.</span> <span class="verse"><a name="29">29</a>Kur tërë asambleja pa që Aaroni kishte vdekur, e tërë shtëpia e Izraelit e qau Aaronin për tridhjetë ditë.</span> </p></div</div></div></body></html>