<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 31</strong></div><p><span class="verse"><a name="1">1</a>Pastaj Zoti i foli akoma Moisiut, duke i thënë: &quot;Merrua hakun bijve të Izraelit kundër Madianitëve;</span> <span class="verse"><a name="2">2</a>pas kësaj do të bashkohesh me popullin tënd&quot;.</span> <span class="verse"><a name="3">3</a>Atëherë Moisiu i foli popullit, duke thënë; &quot;Disa njerëz ndër ju të armatosen për luftë dhe të marshojnë kundër Madianit për të kryer hakmarrjen e Zotit mbi Madianin.</span> <span class="verse"><a name="4">4</a>Do të dërgoni në luftë një mijë burra nga çdo fis, nga të gjitha fiset e Izraelit&quot;.</span> <span class="verse"><a name="5">5</a>Kështu u rekrutuan ndër divizionet e Izraelit një mijë burra nga çdo fis, domethënë dymbëdhjetë mijë burra, të armatosur për luftë.</span> <span class="verse"><a name="6">6</a>Pastaj Moisiu i nisi për luftë, njëmijë njerëz nga çdo fis, së bashku me Finehasin, birin e priftit Eleazar, që kishte në dorë veglat e shenjta dhe boritë e alarmit.</span> <span class="verse"><a name="7">7</a>Dhe luftuan kundër Madianit, ashtu si e kishte urdhëruar Zoti Moisiun, dhe vranë tërë meshkujt.</span> <span class="verse"><a name="8">8</a>Bashkë me viktimat që ata bënë, ata vranë edhe mbretërit e Madianit: Evin, Rekemin, Tsurin, Hurin dhe Reban, pesë mbretërit e Madianit; vranë gjithashtu me shpatë Balaamin, birin e Beorit.</span> <span class="verse"><a name="9">9</a>Bijtë e Izraelit zunë robinja edhe të gjitha gratë e Madianit dhe fëmijët e tyre, rrëmbyen tërë bagëtinë e tyre, tërë kopetë e tyre dhe tërë pasuritë e tyre;</span> <span class="verse"><a name="10">10</a>pastaj u vunë zjarrin të gjitha qyteteve ku ata banonin dhe të gjitha kalave të tyre,</span> <span class="verse"><a name="11">11</a>dhe morën gjithë plaçkën e luftës dhe tërë prenë, njerëz dhe kafshë:</span> <span class="verse"><a name="12">12</a>pastaj i çuan të burgosurit, prenë dhe plaçkën e luftës Moisiut, priftit Eleazar dhe asamblesë së bijve të Izraelit, që ishin vendosur në fushat e Moabit, pranë Jordanit, në bregun përballë Jerikos.</span> <span class="verse"><a name="13">13</a>Moisiu, prifti Eleazar dhe të gjithë prijësit e asamblesë dolën për t'i takuar jashtë kampit.</span> <span class="verse"><a name="14">14</a>Por Moisiu u zemërua me komandantët e ushtrisë, me krerët e mijësheve dhe të qindësheve, që po ktheheshin nga kjo fushatë lufte.</span> <span class="verse"><a name="15">15</a>Moisiu u tha atyre: &quot;Keni lënë gjallë të gjitha gratë?</span> <span class="verse"><a name="16">16</a>Të nxitura nga Balaami, ato i shtynë bijtë e Izraelit të mëkatojnë kundër Zotit, në ngjarjen e Peorit, kur shpërtheu fatkeqësia në asamblenë e Zotit.</span> <span class="verse"><a name="17">17</a>Prandaj vrisni çdo mashkull nga fëmijët dhe vrisni çdo grua që ka marrëdhënie seksuale me një burrë,</span> <span class="verse"><a name="18">18</a>por ruajini të gjalla për vete të gjitha vajzat që nuk kanë pasur marrëdhënie seksuale me burra.</span> <span class="verse"><a name="19">19</a>Ju do të qëndroni jashtë kampit shtatë ditë; kushdo që ka vrarë dikë dhe kushdo që ka prekur një person të vrarë, do të pastrohet ditën e tretë dhe ditën e shtatë; ky rregull vlen si për ju ashtu dhe për robërit tuaj.</span> <span class="verse"><a name="20">20</a>Do të pastroni gjithashtu çdo rrobë, çdo send prej lëkure, çdo punë të bërë me leshin e dhisë dhe çdo vegël prej druri&quot;.</span> <span class="verse"><a name="21">21</a>Pastaj prifti Eleazar u tha ushtarëve që kishin shkuar në luftë: &quot;Kjo është rregulla e ligjit që Zoti i ka përcaktuar Moisiut:</span> <span class="verse"><a name="22">22</a>vetëm arin, argjendin, bronzin, hekurin, kallajin dhe plumbin,</span> <span class="verse"><a name="23">23</a>çdo gjë që i reziston zjarrit, do ta kaloni nëpër zjarr dhe do të bëhet i pastër; por do të pastrohen edhe me ujin e pastrimit kundër papastërtisë; ndërsa tërë gjërat që nuk mund t'i rezistojnë zjarrit, do t'i trajtoni me ujë.</span> <span class="verse"><a name="24">24</a>Dhe ditën e shtatë do të lani rrobat tuaja dhe do të jeni të pastër; pas kësaj mund të hyni në kamp&quot;.</span> <span class="verse"><a name="25">25</a>Zoti i foli akoma Moisiut, duke i thënë:</span> <span class="verse"><a name="26">26</a>&quot;Ti, me gjithë priftin Eleazar dhe me kryefamiljarët e asamblesë, llogarite tërë plaçkën e zënë, njerëzit dhe bagëtinë;</span> <span class="verse"><a name="27">27</a>dhe ndaje plaçkën midis atyre që kanë marrë pjesë në luftë dhe që kanë vajtur të luftojnë dhe gjithë asamblesë.</span> <span class="verse"><a name="28">28</a>Do të marrësh nga luftëtarët që kanë vajtur të luftojnë një haraç për Zotin; domethënë një të pesëqindtën e personave, të bagëtive të imta dhe të trasha dhe të gomarëve.</span> <span class="verse"><a name="29">29</a>Do të marrësh nga gjysma e tyre dhe do t'ia japësh priftit Eleazar si një ofertë për Zotin.</span> <span class="verse"><a name="30">30</a>Dhe nga gjysma që u takon bijve të Izraelit do të marrësh një të pesëdhjetën e personave, të bagëtisë së imët dhe të trashë dhe nga gomarët do t'u japësh Levitëve, që kanë përgjegjësinë e tabernakullit të Zotit&quot;.</span> <span class="verse"><a name="31">31</a>Dhe Moisiu e prifti Eleazar vepruan ashtu si e kishte urdhëruar Zoti Moisiun.</span> <span class="verse"><a name="32">32</a>Dhe plaçka që mbetej nga plaçkitja e kryer nga luftëtarët përbëhej nga gjashtëqind e shtatëdhjetë e pesë mijë dele,</span> <span class="verse"><a name="33">33</a>shtatëdhjetë e dy mijë lopë,</span> <span class="verse"><a name="34">34</a>gjashtëdhjetë e një mijë gomarë,</span> <span class="verse"><a name="35">35</a>dhe tridhjetë e dy mijë persona gjithsej, domethënë gra që nuk kishin pasur marrëdhënie seksuale me burra.</span> <span class="verse"><a name="36">36</a>Gjysma, domethënë pjesa për ata që kishin shkuar në luftë, ishte treqind e tridhjetë e shtatë mijë e pesëqind dele,</span> <span class="verse"><a name="37">37</a>nga të cilat gjashtëqind e shtatëdhjetë e pesë për haraçin e Zotit;</span> <span class="verse"><a name="38">38</a>tridhjetë e gjashtë mijë lopë, nga të cilat shtatëdhjetë e dy për haraçin e Zotit;</span> <span class="verse"><a name="39">39</a>tridhjetë mijë e pesëqind gomarë, nga të cilët gjashtëdhjetë e një për haraçin e Zotit;</span> <span class="verse"><a name="40">40</a>dhe gjashtëmbëdhjetë mijë persona, nga të cilët tridhjetë e dy për haraçin e Zotit.</span> <span class="verse"><a name="41">41</a>Kështu Moisiu i dha haraçin, që ishte oferta e ngritur e Zotit, priftit Eleazar, ashtu si e kishte urdhëruar Zoti.</span> <span class="verse"><a name="42">42</a>Gjysma që u përkiste bijve të Izraelit, që Moisiu kishte ndarë nga pjesa që u takonte njerëzve që kishin shkuar në luftë,</span> <span class="verse"><a name="43">43</a>gjysma që i përkiste asamblesë, ishte treqind e tridhjetë e shtatë mijë e pesëqind dele,</span> <span class="verse"><a name="44">44</a>tridhjetë e gjashtë mijë lopë,</span> <span class="verse"><a name="45">45</a>tridhjetë mijë e pesëqind gomarë,</span> <span class="verse"><a name="46">46</a>dhe gjashtëmbëdhjetë mijë persona.</span> <span class="verse"><a name="47">47</a>Nga gjysma që u përkiste bijve të Izraelit, Moisiu mori një të pesëdhjetën e njerëzve dhe të kafshëve, dhe ua dha Levitëve të cilët kanë përgjegjësinë e tabernakullit të Zotit, ashtu si e kishte urdhëruar Zoti Moisiun.</span> <span class="verse"><a name="48">48</a>Komandantët e mijësheve të ushtrisë, krerët e mijësheve dhe të qindësheve, iu afruan Moisiut;</span> <span class="verse"><a name="49">49</a>dhe ata i thanë Moisiut: &quot;Shërbëtorët e tu kanë bërë llogarinë e luftëtarëve që ishin nën urdhrat tona, dhe nuk mungonte asnjëri prej tyre.</span> <span class="verse"><a name="50">50</a>Prandaj ne po sjellim, si ofertë për Zotin, sendet e arit që secili ka gjetur: zinxhirë, byzylykë, unaza, vathë dhe gjerdanë për të bërë shlyerjen për ne përpara Zotit.</span> <span class="verse"><a name="51">51</a>Kështu Moisiu dhe prifti Eleazar morën nga duart e tyre tërë objektet e punuara.</span> <span class="verse"><a name="52">52</a>Tërë ari i ofertës që ata i paraqitën Zotit nga ana e krerëve të mijësheve dhe nga ana e krerëve të qindëshëve, peshonte gjashtëmbëdhjetë mijë e shtatëqind e pesëdhjetë sikla.</span> <span class="verse"><a name="53">53</a>(Njerëzit e ushtrisë mbajtën për vete plaçkën që kishin siguruar).</span> <span class="verse"><a name="54">54</a>Moisiu dhe prifti Eleazar morën pastaj arin nga krerët e mijëshëve dhe të qindësheve dhe e çuan në çadrën e mbledhjes, si kujtim i bijve të Izraelit përpara Zotit.</span> </p></div</div></div></body></html>