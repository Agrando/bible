<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 33</strong></div><p><span class="verse"><a name="1">1</a>Këto janë etapat e bijve të Izraelit që dolën nga vendi i Egjiptit, simbas formacioneve të tyre, nën udhëheqjen e Moisiut dhe të Aaronit.</span> <span class="verse"><a name="2">2</a>Moisiu shënoi me shkrim vendet e tyre të nisjes, për çdo etapë, sipas urdhrave të Zotit; dhe këto janë etapat e tyre, në bazë të vendnisjeve të tyre.</span> <span class="verse"><a name="3">3</a>U nisën nga Ramesesi në muajin e parë, ditën e pesëmbëdhjetë të muajit të parë. Një ditë pas Pashkës bijtë e Izraelit u nisën me plot vetëbesim, para syve të të gjithë Egjiptasve,</span> <span class="verse"><a name="4">4</a>ndërsa Egjiptasit varrosnin tërë të parëlindurit e tyre që Zoti kishte goditur midis tyre. Zoti kishte zbatuar gjykimin e tij edhe mbi perënditë e tyre.</span> <span class="verse"><a name="5">5</a>Kështu, pra, bijtë e Izraelit u nisën nga Ramesesi dhe e ngritën kampin e tyre në Sukoth.</span> <span class="verse"><a name="6">6</a>U nisën nga Sukothi dhe fushuan në Etham, që ndodhet në skaj të shkretëtirës.</span> <span class="verse"><a name="7">7</a>U nisën nga Ethami dhe u kthyen në drejtim të Pi-Hahirothit që ndodhet përballë Baal-Tsefonit, dhe e ngritën kampin përpara Migdolit.</span> <span class="verse"><a name="8">8</a>U nisën nga Hahirothi, kaluan detin në drejtim të shkretëtirës, ecën tri ditë në shkretëtirën e Ethamit dhe e ngritën kampin e tyre në Mara.</span> <span class="verse"><a name="9">9</a>U nisën nga Mara dhe arritën në Elim; në Elim kishte dymbëdhjetë burime uji dhe shtatëdhjetë palma; dhe fushuan aty.</span> <span class="verse"><a name="10">10</a>U nisën nga Elimi dhe fushuan pranë Detit të Kuq.</span> <span class="verse"><a name="11">11</a>U nisën nga Deti i Kuq dhe fushuan në shkretëtirën e Sinit.</span> <span class="verse"><a name="12">12</a>U nisën nga shkretëtira e Sinit dhe ngritën kampin e tyre në Dofkah.</span> <span class="verse"><a name="13">13</a>U nisën nga Dofkahu dhe fushuan në Alush.</span> <span class="verse"><a name="14">14</a>U nisën nga Alushi dhe e ngritën kampin e tyre në Refidim, ku nuk kishte ujë për të pirë për popullin.</span> <span class="verse"><a name="15">15</a>U nisën nga Refidimi dhe fushuan në shkretëtirën e Sinait.</span> <span class="verse"><a name="16">16</a>U nisën nga shkretëtira e Sinait dhe u vendosën në Kibroth-Hataavah.</span> <span class="verse"><a name="17">17</a>U nisën nga Kibroth-Hataavahu dhe fushuan në Hatseroth.</span> <span class="verse"><a name="18">18</a>U nisën nga Hatserothi dhe fushuan në Rithmah.</span> <span class="verse"><a name="19">19</a>U nisën nga Rithmahu dhe fushuan në Rimon-Perets.</span> <span class="verse"><a name="20">20</a>U nisën nga Rimon-Peretsi dhe fushuan në Libnah.</span> <span class="verse"><a name="21">21</a>U nisën nga Libnahu dhe fushuan në Risah.</span> <span class="verse"><a name="22">22</a>U nisën nga Risahu dhe fushuan në Kehelathah.</span> <span class="verse"><a name="23">23</a>U nisën nga Kehelathahu dhe fushuan në malin Shefer.</span> <span class="verse"><a name="24">24</a>U nisën nga mali Shefer dhe fushuan në Haradah.</span> <span class="verse"><a name="25">25</a>U nisën nga mali i Haradahut dhe fushuan në Makeloth.</span> <span class="verse"><a name="26">26</a>U nisën nga Makelothi dhe fushuan në Tahath.</span> <span class="verse"><a name="27">27</a>U nisën nga Tahahu dhe fushuan në Terah.</span> <span class="verse"><a name="28">28</a>U nisën nga Terahu dhe fushuan në Mithkah.</span> <span class="verse"><a name="29">29</a>U nisën nga Mithkahu dhe fushuan në Hashmonah.</span> <span class="verse"><a name="30">30</a>U nisën nga Hashmonahu dhe fushuan në Mozeroth.</span> <span class="verse"><a name="31">31</a>U nisën nga Mozerothi dhe fushuan nga Bene-Jaakan.</span> <span class="verse"><a name="32">32</a>U nisën nga Bene-Jaakani dhe fushuan në Hor-Hagidgad.</span> <span class="verse"><a name="33">33</a>U nisën nga Hor-Hagidgadi dhe fushuan në Jotbathah.</span> <span class="verse"><a name="34">34</a>U nisën nga Jotbathahu dhe fushuan në Abronah.</span> <span class="verse"><a name="35">35</a>U nisën nga Abronahu dhe fushuan në Etsion-Geber.</span> <span class="verse"><a name="36">36</a>U nisën nga Etsion-Geberi dhe fushuan në shkretëtirën e Sinit, domethënë në Kadesh.</span> <span class="verse"><a name="37">37</a>Pastaj u nisën nga Kadeshi dhe fushuan në malin Hor, në kufi të vendit të Edomit.</span> <span class="verse"><a name="38">38</a>Pastaj prifti Aaron u ngjit në malin Hor me urdhër të Zotit dhe vdiq aty në vitin e dyzetë prej kohës kur bijtë e Izraelit kishin dalë nga vendi i Egjiptit, ditën e parë të muajit të pestë.</span> <span class="verse"><a name="39">39</a>Aaroni ishte njëqind e njëzet e tre vjeç kur vdiq në malin Hor.</span> <span class="verse"><a name="40">40</a>Mbreti i Aradit, Kananeu, që banonte në Negev, në vendin e Kanaanit, dëgjoi se arritën bijtë e Izraelit.</span> <span class="verse"><a name="41">41</a>Kështu ata u nisën nga mali Hor dhe fushuan në Tsalmonah.</span> <span class="verse"><a name="42">42</a>U nisën nga Tsalmonahu dhe fushuan në Punon.</span> <span class="verse"><a name="43">43</a>U nisën nga Punoni dhe fushuan në Oboth.</span> <span class="verse"><a name="44">44</a>U nisën nga Obothi dhe fushuan në Ije-Abarim, në kufi me Moabin.</span> <span class="verse"><a name="45">45</a>U nisën nga Ije-Abarimi dhe fushuan në Dibon-Gad.</span> <span class="verse"><a name="46">46</a>U nisën nga Dibon-Gadi dhe fushuan në Almon-Diblathaim.</span> <span class="verse"><a name="47">47</a>U nisën nga Almon-Diblathaimi dhe fushuan në malet e Abarimit, përballë Nebit.</span> <span class="verse"><a name="48">48</a>U nisën nga malet e Abarimit dhe fushuan në fushat e Moabit, pranë Jordanit, mbi bregun përballë Jerikos.</span> <span class="verse"><a name="49">49</a>Fushuan pranë Jordanit, nga Beth-Jeshimoth deri në Abel-Shitim, në fushat e Moabit.</span> <span class="verse"><a name="50">50</a>Pastaj Zoti i foli Moisiut, në fushat e Moabit, pranë Jordanit mbi bregun përballë Jerikos, dhe i tha:</span> <span class="verse"><a name="51">51</a>&quot;Folu bijve të Izraelit dhe u thuaj atyre: Kur të kaloni Jordanin, për të hyrë në vendin e Kanaanit,</span> <span class="verse"><a name="52">52</a>do të dëboni të gjithë banorët e vendit, do të shkatërroni të gjitha figurat e tyre dhe të tëra statujat e tyre prej metali të shkrirë, do të rrënoni të gjitha vendet e larta të tyre.</span> <span class="verse"><a name="53">53</a>Do ta shtini në dorë vendin dhe do të vendoseni në të, sepse jua kam dhënë në pronësi.</span> <span class="verse"><a name="54">54</a>Do ta ndani me short vendin, simbas familjeve tuaja. Familjeve më të mëdha do t'u jepni një pjesë më të madhe, dhe më të voglave një pjesë më të vogël. Secili do të marrë atë që do t'i bjerë me short;  ndarjet do të bëhen në bazë të fiseve të  etërve tuaj.</span> <span class="verse"><a name="55">55</a>Por në rast se nuk i dëboni banorët e vendit, ata që do të lini do të jenë si hala në sy dhe do t'ju shqetësojnë në vendin që do të banoni.</span> <span class="verse"><a name="56">56</a>Dhe do të ndodhë që unë t'ju trajtoj ashtu siç kisha menduar t'i trajtoj ata&quot;.</span> </p></div</div></div></body></html>