<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/num">Numbers</a> &gt <strong>Chapter 3</strong></div><p><span class="verse"><a name="1">1</a>Këta janë pasardhësit e Aaronit dhe të Moisiut në kohën kur Zoti i foli Moisiut në malin Sinai.</span> <span class="verse"><a name="2">2</a>Këta janë emrat e bijve të Aaronit: Nadabi, i parëlinduri, Abihu, Eleazari dhe Ithamari.</span> <span class="verse"><a name="3">3</a>Këta janë emrat e bijve të Aaronit, të vajosur si priftërinj, që ai i shenjtëroi për të shërbyer si priftërinj.</span> <span class="verse"><a name="4">4</a>Nadabi dhe Abihu vdiqën para Zotit, kur ofruan një zjarr të palejueshëm para Zotit në shkretëtirën e Sinait; ata nuk patën bij. Kështu Eleazari dhe Ithamari shërbyen si priftërinj në prani të Aaronit, atit të tyre.</span> <span class="verse"><a name="5">5</a>Pastaj Zoti i foli Moisiut, duke i thënë:</span> <span class="verse"><a name="6">6</a>&quot;Afro fisin e Levitëve dhe paraqite para priftit Aaron, që të vihet në shërbim të tij.</span> <span class="verse"><a name="7">7</a>Ata do të zbatojnë të gjitha udhëzimet e tij dhe do të kryejnë të gjitha detyrat që lidhen me tërë asamblenë para çadrës së mbledhjes, duke kryer shërbimin e tabernakullit.</span> <span class="verse"><a name="8">8</a>Do të kujdesen për të gjitha orenditë e çadrës së mbledhjes dhe do të përmbushin të gjitha detyrimet e bijve të Izraelit, duke kryer shërbimin e tabernakullit.</span> <span class="verse"><a name="9">9</a>Levitët do t'ua japësh Aaronit dhe bijve të tij; ata duhet t'u jepen plotësisht nga gjiri i bijve të Izraelit.</span> <span class="verse"><a name="10">10</a>Ti do të vendosësh Aaronin dhe bijtë e tij në mënyrë që ata të kryejnë funksionet e priftërisë së tyre; por çdo i huaj tjetër që afrohet do të dënohet me vdekje&quot;.</span> <span class="verse"><a name="11">11</a>Zoti i foli akoma Moisiut, duke i thënë:</span> <span class="verse"><a name="12">12</a>&quot;Ja, unë i mora Levitët nga gjiri i bijve të Izraelit në vend të çdo të parëlinduri që çel barkun e nënës midis bijve të Izraelit; prandaj Levitët do të jenë të mitë,</span> <span class="verse"><a name="13">13</a>sepse çdo i parëlindur është imi; ditën që godita të gjithë të parëlindurit në vendin e Egjiptit, unë ia shenjtërova vetvetes të gjithë të parëlindurit në Izrael, qoftë të njerëzve, qoftë të kafshëve; ata do të jenë të mitë. Unë jam Zoti.</span> <span class="verse"><a name="14">14</a>Pastaj Zoti i foli Moisiut në shkretëtirën e Sinait, duke i thënë:</span> <span class="verse"><a name="15">15</a>&quot;Bëj regjistrimin e bijve të Levit në bazë të shtëpive të etërve të tyre dhe të familjeve të tyre; do të bësh regjistrimin e të gjithë meshkujve një muajsh e lart&quot;.</span> <span class="verse"><a name="16">16</a>Kështu Moisiu bëri regjistrimin simbas urdhërit të Zotit ashtu siç ishte urdhëruar.</span> <span class="verse"><a name="17">17</a>Këta janë bijtë e Levit, simbas emrave të tyre: Gershon, Kehat dhe Merari.</span> <span class="verse"><a name="18">18</a>Këta janë emrat e bijve të Gershonit, simbas familjeve të tyre: Libni dhe Shimei;</span> <span class="verse"><a name="19">19</a>bijtë e Kehathit, simbas familjeve të tyre, ishin Amrami, Itsehari, Hebroni dhe Uzieli;</span> <span class="verse"><a name="20">20</a>bijtë e Merarit, simbas familjeve të tyre, ishin Mahli dhe Mushi. Këto janë familjet e Levitëve, në bazë të shtëpive të etërve të tyre.</span> <span class="verse"><a name="21">21</a>Nga Gershoni rrjedhin familja e Libnitëve dhe familja e Shimetëve; këto janë familjet e Gershonitëve.</span> <span class="verse"><a name="22">22</a>Ata që u regjistruan, duke numëruar tërë meshkujt e moshës një muajsh e lart, ishin shtatë mijë e pesëqind.</span> <span class="verse"><a name="23">23</a>Familjet e Gershonitëve duhet të zinin vend prapa tabernakullit, në drejtim të perëndimit.</span> <span class="verse"><a name="24">24</a>I pari i shtëpisë së etërve të Gershonitëve ishte Eliasafi, bir i Laelit.</span> <span class="verse"><a name="25">25</a>Detyrat e bijve të Gershonit në çadrën e mbledhjes kishin të bënin me tabernakullin, me çadrën dhe mbulesën e saj, me perden e hyrjes në çadrën e mbledhjes,</span> <span class="verse"><a name="26">26</a>me perdet e oborrit, me perden në hyrjen e oborrit rreth tabernakullit dhe rreth altarit dhe litarët e tij për tërë shërbimin që u takonte.</span> <span class="verse"><a name="27">27</a>Nga Kehathi rrjedhin familja e Amramitëve, familja e Itseharit, familja e Hebronitëve dhe familja e Uzielitëve; këto janë familjet e Kehathitëve.</span> <span class="verse"><a name="28">28</a>Duke numëruar tërë meshkujt që ishin në moshë një muajsh e lart, kishte tetë mijë e gjashtëqind vetë, që kujdeseshin për shenjtëroren.</span> <span class="verse"><a name="29">29</a>Familjet e bijve të Kehathit duhet të zinin vend në krahun jugor të tabernakullit.</span> <span class="verse"><a name="30">30</a>I pari i shtëpisë së etërve të Kehathit ishte Elitsafani, bir i Uzielit.</span> <span class="verse"><a name="31">31</a>Detyrat e tyre kishin të bënin me arkën, me tryezën, me shandanin, me altarët dhe me orenditë e shenjtërores me të cilat ata kryenin shërbimin, me velin dhe gjithë punën që lidhet me këto gjëra.</span> <span class="verse"><a name="32">32</a>Princi i princave të Levitëve ishte Eleazari, bir i priftit Aaron; ai mbikqyrte ata që kujdeseshin për shenjtëroren.</span> <span class="verse"><a name="33">33</a>Nga Merari rrjedhin familja e Mahlitëve dhe familja e Mushitëve; këto janë familjet e Merarit.</span> <span class="verse"><a name="34">34</a>Ata që u regjistruan, duke numëruar tërë meshkujt nga mosha një muajsh e lart, ishin gjashtë mijë e dyqind.</span> <span class="verse"><a name="35">35</a>Prijësi i shtëpisë së etërve të familjeve të Merarit ishte Tsurieli, bir i Abihailit. Ata duhet të zinin vend në krahun verior të tabernakullit.</span> <span class="verse"><a name="36">36</a>Detyrat e caktuara për bijtë e Merarit kishin të bënin me dërrasat e tabernakullit, me traversat e tij, me shtyllat dhe bazat e tyre, me tërë veglat e tij dhe tërë punën që ka të bëjë me këto gjëra,</span> <span class="verse"><a name="37">37</a>me shtyllat e oborrit rreth e qark, me bazat e tyre, me kunjat dhe me litarët e tyre.</span> <span class="verse"><a name="38">38</a>Përpara tabernakullit, në krahun e tij lindor, përballë çadrës së mbledhjes, nga ana lindjes së diellit, duhet të zinin vend Moisiu, Aaroni dhe bijtë e tij; ata kujdeseshin për shenjtëroren duke plotësuar  detyrat e bijve të Izraelit; por çdo  i huaj tjetër që do të afrohej, do të dënohej me vdekje.</span> <span class="verse"><a name="39">39</a>Tërë Levitët e regjistruar nga Moisiu dhe Aaroni në bazë të familjeve të tyre simbas urdhrit të Zotit, të gjithë meshkujt që nga mosha një muajsh e lart ishin njëzet mijë.</span> <span class="verse"><a name="40">40</a>Pastaj Zoti i tha Moisiut: &quot;Bëj regjistrimin e të gjithë të parëlindurve meshkuj ndër bijtë e Izraelit nga mosha një muajsh e lart dhe llogarit edhe emrat e tyre.</span> <span class="verse"><a name="41">41</a>Do t'i marrësh Levitët për mua, unë jam Zoti, në vend të të gjithë të parëlindurve ndër bijtë e Izraelit dhe bagëtinë e Levitëve në vend të të parëlindurve ndër bagëtitë e bijve të Izraelit&quot;.</span> <span class="verse"><a name="42">42</a>Kështu Moisiu bëri regjistrimin e të gjithë të parëlindurve ndër bijtë e Izraelit, ashtu siç e kishte urdhëruar Zoti.</span> <span class="verse"><a name="43">43</a>Të gjithë të parëlindurit meshkuj që u regjistruan duke numëruar emrat e tyre nga mosha një muajsh e lart, ishin njëzet e dy mijë e dyqind e shtatëdhjetë e tre.</span> <span class="verse"><a name="44">44</a>Pastaj Zoti i foli Moisiut, duke i thënë:</span> <span class="verse"><a name="45">45</a>&quot;Merr Levitët në vend të të gjithë të parëlindurve të Izraelit, dhe bagëtinë e Levitëve në vend të bagëtisë së tyre; Levitët do të jenë të mitë. Unë jam Zoti.</span> <span class="verse"><a name="46">46</a>Për shpengimin e dyqind e shtatëdhjetë e tre të parëlindur të Izraelit që e kalojnë numrin e Levitëve,</span> <span class="verse"><a name="47">47</a>do të marrësh pesë sikla për frymë, simbas siklit të shenjtërores; sikli ka njëzet gere.</span> <span class="verse"><a name="48">48</a>Paratë do t'ia japësh Aaronit dhe bijve të tij për të shpenguar ata që e kalojnë numrin e tyre&quot;.</span> <span class="verse"><a name="49">49</a>Kështu Moisiu mori paratë e shpengimit nga ata që e kalonin numrin e të parëlindurve të shpenguar nga Levitët;</span> <span class="verse"><a name="50">50</a>mori paratë e të parëlindurve të bijve të Izraelit; një mijë e treqind e gjashtëdhjetë e pesë sikla, simbas siklit të shenjtërores.</span> <span class="verse"><a name="51">51</a>Pastaj Moisiu paratë e atyre që ishin shpenguar ia dha Aaronit dhe bijve të tij, simbas urdhërit të Zotit, ashtu si e kishte urdhëruar Zoti Moisiun.</span> </p></div</div></div></body></html>