<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Mizat e ngordhura e qelbin vajin e parfumierit; kështu pak marrëzi prish vlerën e diturisë dhe të lavdisë.</span> <span class="verse"><a name="2">2</a>Zemra e të urtit është në të djathtë të tij, por zemra e budallait është në të majtë të tij.</span> <span class="verse"><a name="3">3</a>Edhe kur budallai ecën rrugës, arsyeja i mungon dhe u tregon të gjithëve se është budalla.</span> <span class="verse"><a name="4">4</a>Në qoftë se zemërimi i një mbreti ndizet kundër teje, mos e lër vendin tënd, sepse gjakftohtësia i fashit fyerjet edhe kur janë të rënda;</span> <span class="verse"><a name="5">5</a>Éshtë një e keqe që kam parë nën diell, një gabim që vjen nga ai që qeveris;</span> <span class="verse"><a name="6">6</a>marrëzia është vënë në detyra të larta, ndërsa të pasurit ulen në vënde të ulëta.</span> <span class="verse"><a name="7">7</a>Kam parë shërbëtorë mbi kuaj dhe princa të ecin më këmbë si shërbëtorë.</span> <span class="verse"><a name="8">8</a>Kush çel një gropë mund të bjerë brënda dhe kush rrëzon një mur mund të kafshohet nga një gjarpër.</span> <span class="verse"><a name="9">9</a>Kush zhvendos gurë mund të plagoset dhe kush çan drutë vihet në rrezik.</span> <span class="verse"><a name="10">10</a>Në qoftë se sëpata topitet dhe nuk mprehet, duhet të përdoret me më tepër forcë; por dituria ka epërsinë t'ia dalë gjithnjë mbarë.</span> <span class="verse"><a name="11">11</a>Në qoftë se gjarpëri kafshon sepse nuk është magjepsur, magjistari bëhet i kotë.</span> <span class="verse"><a name="12">12</a>Fjalët e gojës të të urtit janë plot hir, por buzët e budallait e shkatërrojnë.</span> <span class="verse"><a name="13">13</a>Fillimi i ligjëratës së tij është budallallëk dhe fundi është marrëzi e dëmshme.</span> <span class="verse"><a name="14">14</a>Edhe sikur budallai t'i shumojë fjalët e tij, njeriu nuk di se çfarë do të ndodhë; kush mund t'i thotë çfarë do të ndodhë pas tij?</span> <span class="verse"><a name="15">15</a>Lodhja e budallait e rraskapit, sepse ai nuk di as si të shkojë në qytet.</span> <span class="verse"><a name="16">16</a>Mjerë ti, o vend, mbreti i të cilit është një fëmijë dhe princat e tij ia shtrojnë që në mëngjes!</span> <span class="verse"><a name="17">17</a>Lum ti, o vend, që ke mbret nga një soj fisnik, dhe princa që hanë në kohën e duhur për të vënë në vend forcat e tyre dhe jo për t'u dehur!</span> <span class="verse"><a name="18">18</a>Për shkak të përtacisë trarët e shtëpisë rrëzohen dhe gjerbon për shkak të plogështisë së duarve.</span> <span class="verse"><a name="19">19</a>Një banket shtrohet për t'u dëfryer dhe vera i jep gaz jetës, por paraja i përgjigjet çdo nevojtari.</span> <span class="verse"><a name="20">20</a>Mos mallko mbretin as me mend dhe mos mallko të pasurin në dhomën tënde të fjetjes, sepse një zog i qiellit mund ta çojë larg zërin tënd, dhe një zog që fluturon mund ta bëjë të ditur këtë gjë.</span> </p></div</div></div></body></html>