<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/eccl/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/eccl">Ecclesiastes</a> &gt <strong>Chapter 2</strong></div><p><span class="verse"><a name="1">1</a>Unë thashë në zemrën time: &quot;Eja tani, dua të të vë në provë me gëzimin, dhe ti do të gëzosh ëndjen&quot;. Por ja, edhe kjo është kotësi.</span> <span class="verse"><a name="2">2</a>Për të qeshurit kam thënë: &quot;Éshtë një marrëzi, dhe për gëzimin: &quot;Kujt i shërben?&quot;.</span> <span class="verse"><a name="3">3</a>Kërkova në zemrën time si ta kënaq trupin tim me verë, duke e nxitur njëkohësisht zemrën time drejt diturisë dhe t'i qepet marrëzisë, deri sa të shoh cila është e mira që bijtë e njerëzve do të duhej  të bënin nën qiell tërë ditët e jetës së  tyre.</span> <span class="verse"><a name="4">4</a>Kështu kreva punime të mëdha për vete; ndërtova shtëpi, mbolla vreshta,</span> <span class="verse"><a name="5">5</a>bëra kopshte dhe parqe, duke mbjellë drurë frutorë të çdo lloji;</span> <span class="verse"><a name="6">6</a>ndërtova pellgje për ujin me të cilat të mund të vadis pyllin që të rriten drurët.</span> <span class="verse"><a name="7">7</a>Bleva shërbëtorë dhe shërbëtore dhe u bëra me shërbëtorë që lindën në shtëpi; pata pasuri të mëdha në kope me bagëti të trashë dhe të imët më tepër se ata që kishin qenë para meje në Jeruzalem.</span> <span class="verse"><a name="8">8</a>Grumbullova për vete edhe argjend, ar dhe pasuritë e mbretërve dhe të krahinave; gjeta këngëtarë dhe këngëtare, kënaqësitë e bijve të njerëzve, dhe vegla muzikore të çdo lloji.</span> <span class="verse"><a name="9">9</a>Kështu u bëra i madh dhe u begatova më tepër se ata që kishin qenë para meje në Jeruzalem; edhe dituria më mbeti mua.</span> <span class="verse"><a name="10">10</a>Tërë ato që sytë e mi dëshironin, nuk ua mohova atyre; nuk i refuzova zemrës sime asnjë qejf, sepse zemra ime kënaqej me çdo punë timen; dhe ky ka qenë shpërblimi për çdo punë të bërë nga unë.</span> <span class="verse"><a name="11">11</a>Pastaj u ktheva të shikoj tërë veprat që kishin bërë duart e mia dhe mundin tim për t'i kryer; dhe ja, të gjitha ishin kotësi dhe një kërkim për të kapur erën; nuk kishte asnjë përfitim nën diell.</span> <span class="verse"><a name="12">12</a>Atëherë u ktheva të rrah me mend diturinë, marrëzinë dhe budallallëkun. &quot;Çfarë do të bëjë njeriu që do të zërë vendin e mbretit, në mos atë që është bërë?&quot;.</span> <span class="verse"><a name="13">13</a>Pastaj kuptova që dituria ka një epërsi mbi budallallëkun, ashtu si drita ka një epërsi mbi errësirën.</span> <span class="verse"><a name="14">14</a>I urti i ka sytë në kokë, kurse budallai ecën në errësirë; por kuptova gjithashtu që të dyve u është rezervuar i njëjti fat.</span> <span class="verse"><a name="15">15</a>Kështu thashë në zemrën time: &quot;Po ai fat që i takon budallait më takon edhe mua&quot;. Ç'përfitim ke se ke qenë më i urtë?&quot;. Prandaj thashë në zemrën time: &quot;Edhe kjo është kotësi&quot;.</span> <span class="verse"><a name="16">16</a>Nuk mbetet në fakt asnjë kujtim jetëgjatë si i njeriut të urtë ashtu edhe i njeriut budalla, sepse në ditët e ardhme gjithçka do të harrohet. Dhe ashtu si vdes budallai, në të njëjtën mënyrë vdes i urti.</span> <span class="verse"><a name="17">17</a>Prandaj fillova të urrej jetën, sepse të gjitha ato që bëhen nën diell më janë bërë të neveritshme, sepse të gjitha janë kotësi dhe një përpjekje për të kapur erën.</span> <span class="verse"><a name="18">18</a>Kështu kam urryer çdo mundim që kam kryer nën diell, sepse duhet t'i lë të gjitha atij që do të vijë pas meje.</span> <span class="verse"><a name="19">19</a>Dhe kush e di në se do të jetë i urtë ose budalla? Sidoqoftë ai do të jetë zot i gjithë punës që kam kryer me mund dhe për të cilën kam përdorur diturinë nën diell. Edhe kjo është kotësi.</span> <span class="verse"><a name="20">20</a>Kështu arrita të dëshpërohem në zemrën time për gjithë mundin që kam bërë nën diell.</span> <span class="verse"><a name="21">21</a>Sepse këtu ka një njeri që ka punuar me dituri, me zgjuarësi dhe me sukses, por që duhet t'ia lërë trashëgiminë e tij një tjetri, që nuk është munduar fare! Edhe kjo është një kotësi dhe një e keqe e madhe.</span> <span class="verse"><a name="22">22</a>Çfarë i mbetet në të vërtetë njeriut për tërë mundin e tij dhe për shqetësimin e zemrës së tij, me të cilën është munduar nën diell?</span> <span class="verse"><a name="23">23</a>Tërë ditët e tij nuk janë veçse dhembje dhe puna e tij është e rëndë. Zemra e tij nuk pushon as natën. Edhe kjo është kotësi.</span> <span class="verse"><a name="24">24</a>Për njeriun nuk ka gjë më të mirë se sa të hajë e të pijë dhe të gëzohet në mundin e tij; por kam vënë re se edhe kjo vjen nga dora e Perëndisë.</span> <span class="verse"><a name="25">25</a>Kush mund të hajë ose të gëzohet më shumë se unë?</span> <span class="verse"><a name="26">26</a>Sepse Perëndia i jep njeriut që i pëlqen dituri, njohje dhe gëzim; por mëkatarit i ngarkon detyrën të mbledhë dhe të grumbullojë, për t'ia lënë pastaj të gjitha atij që pëlqehet nga sytë e Perëndisë.  Edhe kjo është kotësi dhe përpjekje për të  kapur erën.</span> </p></div</div></div></body></html>