<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Çdo gjë ka stinën e vet, çdo situatë ka një kohë nën qiell;</span> <span class="verse"><a name="2">2</a>një kohë për të lindur dhe një kohë për të vdekur, një kohë për të mbjellë dhe një kohë për të shkulur atë që është mbjellë,</span> <span class="verse"><a name="3">3</a>një kohë për të vrarë dhe një kohë për të shëruar, një kohë për të shembur dhe një kohë për të ndërtuar,</span> <span class="verse"><a name="4">4</a>një kohë për të qarë dhe një kohë për të qeshur, një kohë për të mbajtur zi dhe një kohë për të hedhur valle,</span> <span class="verse"><a name="5">5</a>një kohë për të flakur gurët dhe një kohë për të mbledhur gurët, një kohë për të përqafuar dhe një kohë për të mos përqafuar,</span> <span class="verse"><a name="6">6</a>një kohë për të kërkuar dhe një kohë për të humbur, një kohë për të ruajtur dhe një kohë për të hedhur tutje,</span> <span class="verse"><a name="7">7</a>një kohë për të grisur dhe një kohë për të qepur, një kohë për të heshtur dhe një kohë për të folur,</span> <span class="verse"><a name="8">8</a>një kohë për të dashuruar dhe një kohë për të urryer, një kohë për luftën dhe një kohë për paqen.</span> <span class="verse"><a name="9">9</a>Çfarë përfitimi ka ai që punon nga të gjitha gjërat për të cilat mundohet?</span> <span class="verse"><a name="10">10</a>Pashë punën që Perëndia u jep bijve të njerëzve, me qëllim që të mundohen.</span> <span class="verse"><a name="11">11</a>Ai e ka bërë të bukur çdo gjë në kohën vet; ka vënë madje përjetësinë në zemrat e tyre, pa i dhënë mundësinë asnjë njeriu të zbulojë veprën që Perëndia ka bërë nga fillimi deri në fund.</span> <span class="verse"><a name="12">12</a>Kështu kuptova që nuk ka gjë më të mirë se sa të gëzohesh dhe të bësh të mirë sa je gjallë;</span> <span class="verse"><a name="13">13</a>dhe që çdo njeri që ha, pi dhe gëzon mirëqënie në gjithë mundin e tij, kjo është një dhuratë e Perëndisë.</span> <span class="verse"><a name="14">14</a>E kuptova që tërë ato që bën Perëndia janë përjetë; nuk mund t'u shtosh dhe t'u heqësh asgjë; dhe Perëndia vepron kështu me qëllim që njerëzit të kenë frikë prej tij.</span> <span class="verse"><a name="15">15</a>Ajo që është, ka qenë më parë; dhe ajo që do të vijë ka qenë më parë, dhe Perëndia heton atë që ka kaluar.</span> <span class="verse"><a name="16">16</a>Kam parë gjithashtu nën diell që në vend të arsyes kishte paudhësi, që në vend të drejtësisë kishte paudhësi.</span> <span class="verse"><a name="17">17</a>Kështu thashë në zemrën time: &quot;Perëndia do të gjykojë të drejtin dhe të pabesin, sepse ka një kohë të caktuar për çdo gjë dhe për çdo vepër&quot;.</span> <span class="verse"><a name="18">18</a>Thashë në zemrën time: &quot;Përsa u përket kushteve në të cilat ndodhen bijtë e njerëzve, Perëndia i vë në provë, që ata vetë të kuptojnë që janë si kafshë&quot;.</span> <span class="verse"><a name="19">19</a>Në fakt të gjitha ato që u ndodhin bijve të njerëzve u ndodhin kafshëve; të dy palëve u ndodh e njëjta gjë. Ashtu si vdes njeri, kështu vdes tjetri. Po, të gjithë kanë po atë frymë; dhe njeriu nuk  ka asnjë epërsi mbi kafshën, sepse gjithçka  është kotësi.</span> <span class="verse"><a name="20">20</a>Të gjithë shkojnë në po atë vend; të gjithë vijnë nga pluhuri dhe kthehen në pluhur.</span> <span class="verse"><a name="21">21</a>Kush e di në se fryma e bijve të njerëzve ngjitet lart dhe në se fryma e kafshës zbret poshtë në tokë?</span> <span class="verse"><a name="22">22</a>Kështu e kuptova që nuk ka gjë më të mirë për njeriun se sa të gëzohet në punën e tij, sepse kjo është pjesa e tij. Kush do ta çojë në fakt të shohë atë që ka për të ndodhur pas tij?</span> </p></div</div></div></body></html>