<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/heb">Hebrews</a> &gt <strong>Chapter 7</strong></div><p><span class="verse"><a name="1">1</a>dhe Abrahami i dha atij edhe të dhjetën e të gjithave. Emri i tij do të thotë më së pari &quot;mbreti i drejtësisë&quot;, dhe pastaj edhe &quot;mbreti i Salemit&quot;, domethënë &quot;mbreti i paqes&quot;.</span> <span class="verse"><a name="2">2</a>Pa atë, pa nënë, pa gjenealogji, pa pasur as fillim ditësh as fund jete, por i përngjashëm me Birin e Perëndisë, ai mbetet prift në amshim.</span> <span class="verse"><a name="3">3</a>Merrni me mend, pra, sa i madh ishte ky, të cilit Abrahami i dha të dhjetën e plaçkës.</span> <span class="verse"><a name="4">4</a>Edhe ata nga bijtë e Levit që marrin priftërinë kanë porosi sipas ligjit të marrin të dhjetën nga populli, pra, nga vëllezërit e tyre, megjithse edhe ata kanë dalë nga mesi i Abrahamit;</span> <span class="verse"><a name="5">5</a>ndërsa ky, Melkisedeku, ndonëse nuk e kishte gjenealogjinë prej atyre, mori të dhjetën nga Abrahami dhe bekoi atë që kishte premtimet.</span> <span class="verse"><a name="6">6</a>Dhe s'ka kundërshtim se më i vogli bekohet nga më i madhi.</span> <span class="verse"><a name="7">7</a>Veç kësaj ata që i marrin të dhjetat janë njerëzit që vdesin, kurse atje i merr ai për të cilin dëshmohet se rron.</span> <span class="verse"><a name="8">8</a>Dhe, që të them kështu, vetë Levi, që merr të dhjetat, dha të dhjeta te Abrahami, sepse ishte ende në mesin e t'et, kur Melkisedeku i doli përpara.</span> <span class="verse"><a name="9">9</a>Sepse, po të ishte përkryerja me anë të priftërisë levitike (sepse populli e mori ligji nën atë), ç'nevojë kishte të dilte një prift tjetër sipas rendit të Melkisedekut dhe të mos caktohet sipas rendit të Aaronit?</span> <span class="verse"><a name="10">10</a>Sepse, po të ndërrohet priftëria, domosdo ndërrohet edhe ligji.</span> <span class="verse"><a name="11">11</a>Sepse ai për të cilin bëhet fjalë i përket një fisi tjetër, prej të cilit askush nuk i ka shërbyer ndonjëherë altarit;</span> <span class="verse"><a name="12">12</a>sepse dihet se Perëndia ynë lindi nga fisi i Judës, për të cilin Moisiu nuk tha asgjë lidhur me priftërinë.</span> <span class="verse"><a name="13">13</a>Dhe kjo bëhet edhe më e qartë, në qoftë se del një prift tjetër pas shëmbëllimit të Melkisedekut,</span> <span class="verse"><a name="14">14</a>që nuk u bë i tillë në bazë të ligjit të porosisë së mishit, po në bazë të fuqisë të jetës së pashkatërrueshme.</span> <span class="verse"><a name="15">15</a>Sepse Shkrimi dëshmon: ''Ti je prift për jetë të jetës, sipas rendit të Melkisedekut''.</span> <span class="verse"><a name="16">16</a>Në këtë mënyrë bie poshtë urdhërimi i mëparshëm, për shkak të dobësisë dhe të padobisë së tij,</span> <span class="verse"><a name="17">17</a>sepse ligji nuk mbaroi asnjë lloj pune, po futi një shpresë më të mirë, me anë të së cilës i afrohemi Perëndisë.</span> <span class="verse"><a name="18">18</a>Dhe kjo nuk u bë pa betim. Sepse ata bëheshin priftërinj pa bërë betim,</span> <span class="verse"><a name="19">19</a>(ndërsa ky në bazë të betimit nga ana e atij që i tha: ''Perëndia u betua dhe nuk do të pendohet: Ti je prift përjetë, sipas rendit të Melkisedekut'').</span> <span class="verse"><a name="20">20</a>Kështu Jezusi u bë garant i një besëlidhjeje shumë më të mirë.</span> <span class="verse"><a name="21">21</a>Për më tepër ata qenë bërë priftërinj në numër të madh, sepse vdekja nuk i linte të qëndronin për gjithnjë,</span> <span class="verse"><a name="22">22</a>kurse ai, mbasi qëndron për jetë të jetës, ka priftëri të patjetërsueshme,</span> <span class="verse"><a name="23">23</a>prandaj edhe mund të shpëtojë plotësisht ata që me anë të tij i afrohen Perëndisë, sepse gjithmonë rron që të ndërmjetësojë për ta.</span> <span class="verse"><a name="24">24</a>Sepse ne një kryeprift i tillë na duhej, i shenjtë, i pafaj, i papërlyer, i ndarë nga mëkatarët dhe i ngritur përmbi qiej,</span> <span class="verse"><a name="25">25</a>i cili nuk ka nevojë çdo ditë, si ata kryepriftërinjtë, të ofrojë flijime më parë për mëkatet e veta e pastaj për ato të popullit; sepse këtë e bëri një herë e mirë, kur e kushtoi vetveten.</span> <span class="verse"><a name="26">26</a>Sepse ligji vë kryepriftërinj njerëz që kanë dobësi, por fjala e betimit, që vjen pas ligjit, vë Birin që është i përkryer në jetë të jetës.</span> <span class="verse"><a name="27">27</a>Dhe pika kryesore e atyre gjërave që po themi është kjo: ne kemi një kryeprift të tillë, i cili qëndron në të djathtën e fronit të Madhërisë në qiejt,</span> <span class="verse"><a name="28">28</a>shërbenjës i shenjtërores dhe të tabernakullit të vërtetë, të cilin e ngriti Perëndia e jo njeriu.</span> </p></div</div></div></body></html>