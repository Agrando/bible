<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/neh/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/neh">Nehemiah</a> &gt <strong>Chapter 6</strong></div><p><span class="verse"><a name="1">1</a>Kur Sanballati, Tobiahu dhe Geshem Arabi dhe armiqtë tanë të tjerë mësuan që unë kisha rindërtuar muret dhe që nuk kishte mbetur asnjë e çarë në to (megjithëse atëherë nuk i kisha vënë akoma kanatet e portave),</span> <span class="verse"><a name="2">2</a>Sanballati dhe Geshemi më çuan për të thënë: &quot;Eja dhe takohemi bashkë me një nga fshatrat e luginës së Onos&quot;. Por ata mendonin të ma punonin.</span> <span class="verse"><a name="3">3</a>Kështu unë u dërgova atyre lajmëtarë për t'u thënë: &quot;Jam duke bërë një punë të madhe dhe nuk mund të zbres. Pse duhet ta ndërpresim punën, kur unë po e lë për të zbritur tek ju?&quot;.</span> <span class="verse"><a name="4">4</a>Plot katër herë ata më çuan njerëz për të thënë të njëjtën gjë, dhe unë u përgjigja në të njëjtën mënyrë.</span> <span class="verse"><a name="5">5</a>Atëherë Sanballati më dërgoi shërbëtorin e tij që të më thotë po atë gjë për të pestën herë me një letër të hapur në dorë,</span> <span class="verse"><a name="6">6</a>në të cilën ishte shkruar: &quot;Éshtë përhapur fjala midis kombeve, dhe Gashmu e pohon këtë, që ti dhe Judejtë po kurdisni një rebelim; prandaj, sipas këtyre zërave, ti po rindërton muret, për t'u bërë mbreti i tyre,</span> <span class="verse"><a name="7">7</a>dhe ke caktuar madje profetë për të bërë shpalljen tënde në Jeruzalem, duke thënë: &quot;Ka një mbret në Judë!&quot;. Tani, këto gjëra do t'i njoftohen mbretit. Prandaj eja dhe të këshillohemi bashkë&quot;.</span> <span class="verse"><a name="8">8</a>Por unë i çova për të thënë: &quot;Punët nuk janë ashtu si thua ti, por ti i shpik në mendjen tënde&quot;.</span> <span class="verse"><a name="9">9</a>Tërë këta njerëz në fakt donin të na trembnin dhe thonin: &quot;Duart e tyre do ta lënë punën që do të mbetet e papërfunduar&quot;. Prandaj tani, o Perëndi, forco duart e mia!</span> <span class="verse"><a name="10">10</a>Atëherë unë shkova në shtëpinë e Shemajahut, birit të Delajahut, që ishte bir i Mehetabeelit, që ishte mbyllur aty brenda; ai më tha: &quot;Takohemi bashkë në shtëpinë e Perëndisë, brenda tempullit, dhe</span> <span class="verse"><a name="11">11</a>Por unë u përgjigja: &quot;A mundet një njeri si unë të marrë arratinë? A mundet një njeri si unë të hyjë në tempull për të shpëtuar jetën? Jo, unë nuk do të hyj&quot;.</span> <span class="verse"><a name="12">12</a>Kuptova pastaj që Perëndia nuk e kishte dërguar, por kishte shqiptuar atë profeci kundër meje, sepse Tobiahu dhe Sanbalati e kishin paguar.</span> <span class="verse"><a name="13">13</a>Ishte paguar pikërisht për këtë: për të më trembur dhe për të më shtyrë të veproj në atë mënyrë dhe të mëkatoj, dhe kështu të më dilte një nam i keq dhe të mbulohesha me turp.</span> <span class="verse"><a name="14">14</a>O Perëndia im, kujtoje Tobiahun dhe Sanbalatin, për këto vepra të tyre, si edhe profeteshën Noadiah dhe profetët e tjerë që kanë kërkuar të më trembin!</span> <span class="verse"><a name="15">15</a>Muret u përfunduan ditën e njëzetepestë të muajit Elul, brenda pesëdhjetë e dy ditëve.</span> <span class="verse"><a name="16">16</a>Kur tërë armiqtë tanë e mësuan këtë gjë dhe tërë kombet që na rrethonin e panë, e ndjenë veten shumë të dëshpëruar, sepse e kuptuan që kjo vepër ishte kryer me ndihmën e Perëndisë tonë.</span> <span class="verse"><a name="17">17</a>Në ato ditë edhe paria e Judës i dërgonte shpesh letra Tobiahut dhe merrte letra prej Tobiahut.</span> <span class="verse"><a name="18">18</a>Shumë në Judë ishin në fakt të lidhur me të me anë të betimit, sepse ai ishte dhëndër i Shekanijahut, birit të Arahut, dhe biri i tij Jehohanan ishte martuar me bijën e Meshulamit, birit të Berekiahut.</span> <span class="verse"><a name="19">19</a>Edhe në praninë time ata flisnin mirë për të dhe ia njoftonin fjalët e mia. Dhe Tobiahu dërgonte letra për të më trembur.</span> </p></div</div></div></body></html>