<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/neh/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/neh">Nehemiah</a> &gt <strong>Chapter 5</strong></div><p><span class="verse"><a name="1">1</a>Ndërkaq u ngrit një ankesë e madhe prej popullit dhe bashkëshorteve të tyre kundër Judejve, vëllezërve të tyre.</span> <span class="verse"><a name="2">2</a>Disa thonin: &quot;Ne, bijtë tanë dhe bijat tona jemi shumë; prandaj të gjejmë grurë që të mund të hamë dhe të jetojmë!&quot;.</span> <span class="verse"><a name="3">3</a>Të tjerë thonin: &quot;Kemi hipotekuar arat tona, vreshtat tona dhe shtëpitë tona për të blerë grurë gjatë zisë!&quot;.</span> <span class="verse"><a name="4">4</a>Disa të tjerë akoma thonin: &quot;Kemi marrë para hua për të paguar haraçin e mbretit mbi arat tona dhe vreshtat tona.</span> <span class="verse"><a name="5">5</a>Ndonëse mishi ynë është si mishi i vëllezërve tanë dhe bijtë tanë janë si bijtë e tyre, në realitet jemi të detyruar t'i kthejmë në skllevër bijtë tanë dhe bijat tona; disa nga bijat tona janë katandisur  që tani në skllavëri dhe nuk kemi asnjë  mundësi t'i shpengojmë, sepse arat tona dhe vreshtat tona janë në dorë të të tjerëve&quot;.</span> <span class="verse"><a name="6">6</a>Kur dëgjova ankimet e tyre dhe këto fjalë, u indinjova shumë.</span> <span class="verse"><a name="7">7</a>Mbasi u mendova mirë për këtë gjë, qortova parinë dhe gjyqtarët dhe u thashë atyre: &quot;Secili prej jush kërkon një kamatë prej fajdexhiu nga vëllai i vet&quot;. Kështu mblodha kundër tyre një asamble të madhe</span> <span class="verse"><a name="8">8</a>dhe u thashë: &quot;Simbas mundësive tona ne kemi shpenguar vëllezërit tanë Judej që u ishin shitur kombeve; por tani a do t'i shisnit vëllezërit tuaj, apo duhet që ata të na shiten neve?&quot;. Atëherë ata  heshtën me qenë se nuk gjenin fjalë për të  thënë.</span> <span class="verse"><a name="9">9</a>Dhe unë shtova: &quot;Ajo që po bëni nuk është e mirë. A nuk duhet përkundrazi të ecni duke pasur frikë nga Perëndia ynë për të shmangur dëmin nga kombet që i kemi armiq?</span> <span class="verse"><a name="10">10</a>Edhe unë, vëllezërit e mi dhe shërbëtorët e mi u kemi dhënë hua para dhe grurë. Ju lutem, të mos kërkojmë më kamatë për këtë!</span> <span class="verse"><a name="11">11</a>Ua ktheni që sot arat e tyre, vreshtat e tyre, ullishtat e tyre dhe shtëpitë e tyre, dhe të njëqindtën pjesë të parave, të grurit, të verës dhe të vajit që u keni kërkuar&quot;.</span> <span class="verse"><a name="12">12</a>Ata u përgjigjën: &quot;Do t'i kthejmë dhe nuk do të kërkojmë më asgjë prej tyre; do të veprojmë ashtu si thua ti&quot;. Atëherë thirra priftërinjtë dhe i vura të betohen përpara atyre se do të vepronin sipas këtij premtimi.</span> <span class="verse"><a name="13">13</a>Shkunda pastaj palën e rrobave të mia dhe thashë: &quot;Kështu Perëndia ta shkundë nga shtëpia e tij dhe nga pasuria e tij cilindo që nuk do ta mbajë këtë premtim! Kështu të shkundet dhe të zbrazet ai  nga të gjitha!&quot;. Atëherë tërë asambleja tha:  &quot;Amen!&quot;, dhe lavdëruan Zotin. Populli veproi sipas atij premtimi.</span> <span class="verse"><a name="14">14</a>Përveç kësaj qysh prej ditës që u caktova të jem qeveritar i tyre në vendin e Judës, nga viti i njëzetë deri në vitin e tridhjetedytë të mbretit Artakserks, gjatë dymbëdhjetë vjetëve, unë dhe vëllezërit</span> <span class="verse"><a name="15">15</a>Ndërsa qeveritarët e mëparshëm që më kishin paraprirë e kishin rënduar popullin duke marrë bukë dhe verë, dhe përveç kësaj dyzet sikla argjendi. Madje edhe shërbëtorët e tyre silleshin si zotër me  popullin, por unë nuk veprova kështu, sepse  kisha frikë nga Perëndia.</span> <span class="verse"><a name="16">16</a>Përkundrazi i hyra me të madhe punës së riparimit të këtyre mureve dhe nuk kemi bërë asnjë blerje toke; përveç kësaj tërë shërbëtorët e mi u mblodhën atje për të punuar.</span> <span class="verse"><a name="17">17</a>Kisha gjithashtu në mencën time njëqind e pesëdhjetë Judej dhe zyrtarë, përveç atyre që vinin nga kombet fqinje.</span> <span class="verse"><a name="18">18</a>Çdo ditë përgatitej një ka dhe gjashtë krerë të zgjedhur që merreshin nga kopeja; për mua gatuheshin edhe zogj, dhe çdo dhjetë ditë bëhej furnizimi me lloj lloj vere me shumicë; por me gjithë këtë,  nuk e kam kërkuar kurë kuotën e qeveritarit,  sepse mbi këtë popull rëndonte tashmë shërbimi.</span> <span class="verse"><a name="19">19</a>Më kujto, o Perëndia im, për tërë të mirat që i kam bërë këtij populli.</span> </p></div</div></div></body></html>