<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>Kështu e prunë arkën e Perëndisë dhe e vendosën në mes të tabernakullit që Davidi kishte ngritur për të; pastaj ofruan olokauste dhe flijime falenderimi përpara Perëndisë.</span> <span class="verse"><a name="2">2</a>Kur Davidi mbaroi së ofruari olokaustet dhe flijimet e falenderimit, ai bekoi popullin në emër të Zotit;</span> <span class="verse"><a name="3">3</a>pastaj u ndau tërë Izraelitëve, burra dhe gra, secilit prej tyre një bukë, një racion mish dhe një sasi rrushi të thatë.</span> <span class="verse"><a name="4">4</a>Pastaj vendosi përpara arkës të Zotit disa Levitë për të kryer shërbimin për të kujtuar, për të falenderuar dhe për të lëvduar Zotin, Perëndinë e Izraelit;</span> <span class="verse"><a name="5">5</a>Asafi, i pari, Zakaria i dyti mbas tij, pastaj Jeieli, Shemiramothi, Jehieli, Matithiahu, Eliabi, Benajahu, Obed-Edomi dhe Jejeli. Ata u binin harpave dhe qesteve, ndërsa Asafi u binte cembaleve.</span> <span class="verse"><a name="6">6</a>Priftërinjtë Benajah dhe Jahaziel përkundrazi i binin trombës vazhdimisht përpara arkës së besëlidhjes së Perëndisë.</span> <span class="verse"><a name="7">7</a>Atë ditë Davidi u besoi për herë të parë Asafit dhe vëllezërve të tij detyrën që të këndonin lëvdata Zotit.</span> <span class="verse"><a name="8">8</a>Kremtoni Zotin, kujtoni emrin e tij; bëjini të njohura veprat e tij midis popujve.</span> <span class="verse"><a name="9">9</a>Këndojini atij, lëvdoheni, mendoni të gjitha mrekullitë e tij.</span> <span class="verse"><a name="10">10</a>Lëvdohuni me emrin e tij të shenjtë; u gëzofshin zemrat e të gjithë atyre që kërkojnë Zotin!</span> <span class="verse"><a name="11">11</a>Kërkoni Zotin dhe forcën e tij, kërkoni vazhdimisht fytyrën e tij!</span> <span class="verse"><a name="12">12</a>Kujtoni mrekullitë që ka bërë, çuditë e tij dhe gjykimet që kanë dalë nga goja e tij,</span> <span class="verse"><a name="13">13</a>ju, o stermpa të Izraelit, shërbëtorit të tij, o bij të Jakobit, të zgjedhurit e tij!</span> <span class="verse"><a name="14">14</a>Ai është Zoti, Perëndia ynë; gjykimet e tij i gjejmë mbi të gjithë tokën.</span> <span class="verse"><a name="15">15</a>Mos harroni kurrë besëlidhjen e tij, fjalën e tij të urdhëruar për një mijë breza,</span> <span class="verse"><a name="16">16</a>besëlidhjen e lidhur me Abrahamin, betimin që i ka bërë Isakut,</span> <span class="verse"><a name="17">17</a>që ia konfirmoi Jakobit si një statut dhe Izraelit si një besëlidhje të përjetshme,</span> <span class="verse"><a name="18">18</a>duke thënë: &quot;Unë do t'ju jap vendin e Kanaanit si pjesë e trashëgimisë suaj&quot;.</span> <span class="verse"><a name="19">19</a>kur nuk ishin veçse një numër i vogël, fare i pakët dhe të huaj në vend.</span> <span class="verse"><a name="20">20</a>Kur shkonin nga një komb në një tjetër, nga një mbretëri në një popull tjetër,</span> <span class="verse"><a name="21">21</a>ai nuk lejoi që ndokush t'i shtypte; përkundrazi dënoi disa mbretër për dashurinë që ushqente për ta,</span> <span class="verse"><a name="22">22</a>duke thënë: &quot;Mos prekni të vajosurit e mi dhe mos u bëni asnjë të keqe profetëve të mi&quot;.</span> <span class="verse"><a name="23">23</a>Këndojini Zotit, o banorë të të gjithë tokës, lajmëroni çdo ditë shpëtimin e tij!</span> <span class="verse"><a name="24">24</a>Shpallni lavdinë e tij midis kombeve dhe mrekullitë e tij midis tërë popujve!</span> <span class="verse"><a name="25">25</a>Sepse Zoti është i madh dhe i denjë të lëvdohet në kulm; ai është me friksuësi nga tërë perënditë.</span> <span class="verse"><a name="26">26</a>Sepse tërë perënditë e kombeve janë idhuj, kurse Zoti ka krijuar qiejtë.</span> <span class="verse"><a name="27">27</a>Shkëlqimi dhe madhëria janë para tij, forca dhe gëzimi ndodhen në banesën e tij.</span> <span class="verse"><a name="28">28</a>Jepini Zotit, o familje të popujve, jepini Zotit lavdi dhe forcë.</span> <span class="verse"><a name="29">29</a>Jepini Zotit zulmin që i takon emrit të tij, çojini oferta dhe ejani para tij. Bini përmbys para Zotit në shkëlqimin e shenjtërisë së tij;</span> <span class="verse"><a name="30">30</a>dridhuni para tij, o banorë të të gjithë tokës! Po, bota është e qëndrueshme dhe nuk do të tundet.</span> <span class="verse"><a name="31">31</a>Le të gëzohen qiejtë dhe toka, dhe le të thonë kombet: &quot;Zoti mbretëron&quot;.</span> <span class="verse"><a name="32">32</a>Le të gjëmojë deti dhe tërë ato që janë në të;</span> <span class="verse"><a name="33">33</a>atëherë tërë drurët e pyllit do të lëshojnë britma gëzimi përpara Zotit, sepse ai vjen të gjykojë tokën.</span> <span class="verse"><a name="34">34</a>Kremtoni Zotin, sepse ai është i mirë, sepse mirësia e tij vazhdon përjetë.</span> <span class="verse"><a name="35">35</a>Thoni: &quot;Shpëtona, o Perëndi i shpëtimit tonë! Na mblidh dhe na çliro nga kombet, me qëllim që të kremtojmë emrin tënd të shenjtë dhe të mburremi se të kemi lëvduar&quot;.</span> <span class="verse"><a name="36">36</a>I bekuar qoftë Zoti, Perëndia i Izraelit, nga amshimi në amshim! Dhe tërë populli tha: &quot;Amen&quot;, dhe lëvdoi Zotin.</span> <span class="verse"><a name="37">37</a>Kështu Davidi la Asafin dhe vëllezërit e tij atje përpara arkës së besëlidhjes të Zotit, me qëllim që të shërbenin vazhdimisht përpara arkës, sipas nevojave të çdo dite,</span> <span class="verse"><a name="38">38</a>la edhe Obed-Edomin dhe të gjashtëdhjetë e tetë vëllezërit e tij (Obed-Edomi, bir i Jeduthunit dhe Hosahu si derëtarë),</span> <span class="verse"><a name="39">39</a>dhe priftin Tsadok dhe priftërinjtë vëllezër të tij përpara tabernakullit të Zotit, në vendin e lartë që ishte në Gabaon,</span> <span class="verse"><a name="40">40</a>me qëllim që ata t'i ofronin Zotit olokauste mbi altarin e olokausteve, vazhdimisht në mëngjes e në mbrëmje, sipas tërë atyre që janë shkruar në ligjin e Zotit, që ai ia kishte imponuar Izraelit.</span> <span class="verse"><a name="41">41</a>Dhe me ta ishin Hemani, Jeduthuni dhe të tjerët që ishin zgjedhur dhe caktuar me emër për të lëvduar Zotin, sepse mirësia e tij është e përjetshme.</span> <span class="verse"><a name="42">42</a>Me ta ishin gjithashtu Hemani dhe Jeduthuni me bori dhe cembale, për ata që do t'u binin veglave, dhe me vegla muzikore për të shoqëruar këngët e Perëndisë. Bijtë e Jeduthunit duhet të rrinin te porta.</span> <span class="verse"><a name="43">43</a>Më në fund tërë populli u kthye, secili në shtëpinë e vet, dhe Davidi u kthye për të bekuar shtëpinë e vet.</span> </p></div</div></div></body></html>