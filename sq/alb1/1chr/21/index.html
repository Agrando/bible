<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1chr/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1chr">1 Chronicles</a> &gt <strong>Chapter 21</strong></div><p><span class="verse"><a name="1">1</a>Por Satanai u ngrit kundër Izraelit dhe e nxiti Davidin të bënte regjistrimin e popullit të Izraelit.</span> <span class="verse"><a name="2">2</a>Kështu Davidi i tha Joabit dhe krerëve të popullit: &quot;Shkoni dhe bëni regjistrimin e Izraelitëve nga Beer-Sheba deri në Dan; pastaj më paraqitni raportin që unë të dij numrin e tyre&quot;.</span> <span class="verse"><a name="3">3</a>Joabi u përgjigj: &quot;Zoti e shumëzoftë popullin e tij njëqind herë aq. Por, o mbret, o imzot, a nuk janë vallë të gjithë shërbëtorë të zortërisë sime? Pse zoti im kërkon një gjë të tillë? Pse e bën fajtor Izraelin?&quot;.</span> <span class="verse"><a name="4">4</a>Por kërkesa e mbretit mbizotëroi mbi atë të Joabit. Prandaj Joabi u nis, e përshkoi tërë Izraelin dhe u kthye pastaj në Jeruzalem.</span> <span class="verse"><a name="5">5</a>Joabi i dërgoi Davidit shifrat e regjistrimit të popullsisë; në të gjithë Izraelin kishte një milion e njëqind mijë njerëz të aftë për të përdorur shpatën dhe në Judë katërqind e shtatëdhjetë mijë njerëz të aftë për të përdorur shpatën.</span> <span class="verse"><a name="6">6</a>Por në regjistrimin e këtyre Joabi nuk përfshiu Levin dhe Beniaminin, sepse për të kërkesa e mbretit ishte e neveritshme.</span> <span class="verse"><a name="7">7</a>Kjo gjë nuk i pëlqeu Perëndisë, prandaj e goditi Izraelin.</span> <span class="verse"><a name="8">8</a>Kështu Davidi i tha Perëndisë: &quot;Kam bërë një mëkat shumë të madh duke bërë këtë gjë; por tani, të lutem, hiqja paudhësinë shërbëtorit tënd, sepse unë kam vepruar shumë pa mend&quot;.</span> <span class="verse"><a name="9">9</a>Atëherë Zoti i foli Gadit, shikuesit të Davidit, duke i thënë:</span> <span class="verse"><a name="10">10</a>&quot;Shko e i thuaj Davidit: &quot;Kështu thotë Zoti: Unë të propozoj tri gjëra: zgjidh njerën nga këto dhe unë do ta kryej për ty&quot;&quot;.</span> <span class="verse"><a name="11">11</a>Gadi shkoi te Davidi dhe i tha: &quot;Kështu thotë Zoti: Zgjidh</span> <span class="verse"><a name="12">12</a>ose tre vjet zi buke, ose tre muaj shkatërrimesh përpara kundërshtarëve të tu, gjatë të cilave shpata e armiqve të tu do të të zërë, ose tri ditë shpate të Zotit, me fjalë të tjera murtaja në vend,  gjatë të cilave engjëlli i Zotit do të të  sjellë shkatërrim në të gjithë territorin e Izraelit. Tani më bëj të ditur përgjigjen që duhet t'i jap atij që më ka dërguar&quot;.</span> <span class="verse"><a name="13">13</a>Davidi i tha Gadit: &quot;Unë jam në një ankth të madh! Oh, më mirë unë të bija në duart e Zotit sepse është shumë i mëshirshëm, por të mos bija në duart e njerëzve!&quot;.</span> <span class="verse"><a name="14">14</a>Kështu Zoti dërgoi murtajën në Izrael dhe vdiqën shtatëdhjetë mijë Izraelitë.</span> <span class="verse"><a name="15">15</a>Perëndia dërgoi gjithashtu një engjëll në Jeruzalem për ta shkatërruar; por kur po përgatitej të fillonte shkatërrimin, Zoti ktheu shikimin, u pendua për fatkeqësinë e caktuar dhe i tha engjëllit  që shkatërronte: &quot;Tani mjaft! Mbaje dorën!&quot;.  Engjëlli i Zotit qëndronte më këmbë pranë lëmit të Ornanit, Jebuseut.</span> <span class="verse"><a name="16">16</a>Davidi me sytë e ngritur, pa engjëllin e Zotit që rrinte midis tokës dhe qiellit me në dorë një shpatë të zhveshur dhe të drejtuar mbi Jeruzalem. Atëherë Davidi dhe pleqtë, të veshur me thasë, ranë përmbys me fytyrë për tokë.</span> <span class="verse"><a name="17">17</a>Davidi i tha Perëndisë: &quot;A nuk kam qenë unë, vallë, ai që urdhëroi regjistrimin e popullsisë? Kam qenë unë që kam mëkatuar dhe që kam bërë të keqen; por këta, kopeja, çfarë kanë bërë? Të lutem, o  Zot, Perëndia im, drejtoje dorën tënde kundër  meje dhe kundër shtëpisë së atit tim, por mos e godit popullin tënd me këtë fatkeqësi&quot;.</span> <span class="verse"><a name="18">18</a>Atëherë engjëlli i Zotit urdhëroi Gadin t'i thotë Davidit që ky të dalë dhe t'i ngrejë një altar Zotit në lëmin e Ornanit, Jebuseut.</span> <span class="verse"><a name="19">19</a>Kështu Davidi doli sipas fjalës që Gadi kishte shqiptuar në emër të Zotit.</span> <span class="verse"><a name="20">20</a>Ornani u kthye dhe pa engjëllin; prandaj të katër bijtë e tij që ishin me të u fshehën, por Ornani vazhdoi të shijë grurin.</span> <span class="verse"><a name="21">21</a>Kur Davidi arriti pranë Ornanit, ky e shikoi dhe e njohu Davidin; doli pastaj nga lëmi dhe ra përmbys para Davidit me fytyrë për tokë.</span> <span class="verse"><a name="22">22</a>Atëherë Davidi i tha Ornanit: &quot;Më jep sipërfaqen e lëmit; që të ndërtojë një altar për Zotin; ma jep për gjithë vlerën e saj, me qëllim që fatkeqësia të mos godasë më popullin&quot;.</span> <span class="verse"><a name="23">23</a>Ornani i tha Davidit: &quot;Merre; dhe mbreti, zoti im, të bëjë atë që i duket më e mirë; ja, unë po të jap edhe qetë e olokaustit, veglat e shirjes për dru dhe grurin për blatimin e ushqimit; po t'i jap të gjitha&quot;.</span> <span class="verse"><a name="24">24</a>Por mbreti David i tha Ornanit: &quot;Jo! Unë dua ta ble për vlerën e saj të plotë, sepse nuk ka për të marrë për Zotin atë që është prona jote dhe nuk kam për të ofruar një olokaust që nuk më kushton asgjë&quot;.</span> <span class="verse"><a name="25">25</a>Kështu Davidi i dha Ornanit si çmim të tokës peshën e gjashtëqind siklave ari.</span> <span class="verse"><a name="26">26</a>Pastaj Davidi ndërtoi aty një altar për Zotin, ofroi olokauste dhe flijime falenderimi dhe kërkoi ndihmën e Zotit, që iu përgjigj me zjarrin që zbriti nga qielli mbi altarin e olokaustit.</span> <span class="verse"><a name="27">27</a>Atëherë Zoti urdhëroi engjëllin ta fusë përsëri shpatën e tij në myll.</span> <span class="verse"><a name="28">28</a>Në atë kohë Davidi, duke parë që Zoti ia kishte plotësuar dëshirën në lëmin e Ornanit, Jebuseut, ofroi aty flijime.</span> <span class="verse"><a name="29">29</a>Në fakt tabernakulli i Zotit që Moisiu kishte ndërtuar në shkretëtirë dhe altari i olokausteve ndodheshin atëherë në vendin e lartë të Gabaonit.</span> <span class="verse"><a name="30">30</a>Por Davidi nuk mund të shkonte përpara atij altari për t'u këshilluar me Perëndinë, sepse ishte trembur përpara shpatës së engjëllit të Zotit.</span> </p></div</div></div></body></html>