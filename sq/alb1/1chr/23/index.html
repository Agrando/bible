<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1chr">1 Chronicles</a> &gt <strong>Chapter 23</strong></div><p><span class="verse"><a name="1">1</a>Davidi, tanimë i plakur dhe i velur me ditë, vendosi si mbret mbi Izraelin birin e tij Salomon.</span> <span class="verse"><a name="2">2</a>Ai mblodhi tërë krerët e Izraelit së bashku me priftërinjtë dhe me Levitët.</span> <span class="verse"><a name="3">3</a>U llogaritën Levitët tridhjetë vjeç e lart; dhe numri i individëve ishte tridhjetë e tetë mijë.</span> <span class="verse"><a name="4">4</a>Nga këta, njëzet e katër mijë u caktuan për të drejtuar punimet në shtëpinë e Zotit, gjashtë mijë ishin magjistratë dhe gjyqtarë,</span> <span class="verse"><a name="5">5</a>katër mijë ishin derëtarë dhe katër mijë duhet të lëvdonin Zotin me veglat që Davidi kishte bërë për ta kremtuar.</span> <span class="verse"><a name="6">6</a>Davidi i ndau në klasa, sipas bijve të Levit: Gershomi, Kehathi dhe Merari.</span> <span class="verse"><a name="7">7</a>Nga Gershonitët: Ladani dhe Shimei.</span> <span class="verse"><a name="8">8</a>Bijtë e Ladanit: Jejeli, i pari, Zethami dhe Joeli; tre gjithsej.</span> <span class="verse"><a name="9">9</a>Bijtë e Shimeit: Shelomithi, Hazieli dhe Harani; gjithsej tre. Këta ishin të parët e shtëpive atërore të Ladanit.</span> <span class="verse"><a name="10">10</a>Bijtë e Shimeit: Jahathi, Zina, Jeushi dhe Beriahu. Këta ishin katër bijtë e Shimeit.</span> <span class="verse"><a name="11">11</a>Jahathi ishte i pari, pas tij vinte Zina; Jeushi dhe Beriahu nuk patën shumë fëmijë, prandaj në regjistrimin përbënin një shtëpi të vetme atërore.</span> <span class="verse"><a name="12">12</a>Bijtë e Kehathit: Amrami, Itshari, Hebroni dhe Uzieli; gjithsej katër.</span> <span class="verse"><a name="13">13</a>Bijtë e Amramit: Aaroni dhe Moisiu. Aaroni u nda veç për të shenjtëruar gjërat e shenjta, ai dhe bijtë e tij përjetë, për të djegur temjan përpara Zotit, për t'i shërbyer dhe për të bekuar emrin e tij përjetë.</span> <span class="verse"><a name="14">14</a>Sa për Moisiun, njeriun e Perëndisë, bijtë e tij u llogaritën në fisin e Levit.</span> <span class="verse"><a name="15">15</a>Bijtë e Moisiut ishin Gershomi dhe Eliezeri.</span> <span class="verse"><a name="16">16</a>Nga bijtë e Gershomit, Shebueli ishte i pari.</span> <span class="verse"><a name="17">17</a>Nga bijtë e Eliezerit, Rehabiahu ishte i pari. Eliezeri nuk pati fëmijë të tjerë, por bijtë e Rehabiahut ishin të shumët.</span> <span class="verse"><a name="18">18</a>Nga bijtë e Itsharit, Shelomithi ishte i pari.</span> <span class="verse"><a name="19">19</a>Nga bijtë e Hebroit, Jerijahu ishte i pari, Amariahu i dyti, Jahazieli i treti dhe Jekaneami i katërti.</span> <span class="verse"><a name="20">20</a>Nga bijtë e Uzielit, Mikahu ishte i pari dhe Ishshiahu i dyti.</span> <span class="verse"><a name="21">21</a>Bijtë e Merarit ishin Mahli dhe Mushi. Bijtë e Mahlit ishin Eleazari dhe Kishi.</span> <span class="verse"><a name="22">22</a>Eleazari vdiq dhe nuk la djem, por vetëm vajzat që u martuan me bijtë e Kishit, vëllezër të tyre.</span> <span class="verse"><a name="23">23</a>Bijtë e Mushit ishin Mahli, Ederi dhe Jeremothi; gjithsej tre.</span> <span class="verse"><a name="24">24</a>Këta ishin bijtë e Levit sipas shtëpisë të tyre atërore, të parët e shtëpive atërore sipas regjistrimit të popullsisë, që u bë duke i numëruar emrat një për një. Këta ishin të ngarkuar me shërbimin e shtëpisë të Zotit njëzet vjeç e lart.</span> <span class="verse"><a name="25">25</a>Sepse Davidi kishte thënë: &quot;Zoti, Perëndia i Izraelit, i ka dhënë paqe popullit të tij, në mënyrë që ai të mund të banonte në Jeruzalem përjetë.</span> <span class="verse"><a name="26">26</a>Kështu Levitët nuk do ta mbartin më tabernakullin dhe tërë objektet e shërbimit të tij&quot;.</span> <span class="verse"><a name="27">27</a>sipas porosive të fundit të Davidit u bë regjistrimi i bijve të Levit, njëzet vjeç e lart.</span> <span class="verse"><a name="28">28</a>Sepse detyra e tyre ishte që të ndihmonin bijtë e Aaronit në shërbimin e shtëpisë së Zotit në oborret, në dhomat, në pastrimin e të gjitha gjërave të shenjta, në punën e shërbimit të shtëpisë së Perëndisë,</span> <span class="verse"><a name="29">29</a>me bukët e paraqitjes, me majën e miellit për ofertën e ushqimit, me kuleçët e ndorme; me gjërat që gatuhen në tigan, me atë që është përzier me vaj dhe me të gjitha masat dhe dimensionet.</span> <span class="verse"><a name="30">30</a>Përveç kësaj ata duhet të paraqiteshin çdo mëngjes për të kremtuar dhe për të lëvduar Zotin, dhe kështu edhe çdo mbrëmje,</span> <span class="verse"><a name="31">31</a>si dhe për të ofruar vazhdimisht para Zotit tërë olokaustet, sipas numrit të caktuar nga ligji ditët e shtuna, kur fillon hëna e re dhe në festat solemne.</span> <span class="verse"><a name="32">32</a>Ata duhet të kryenin gjithashtu detyrat e çadrës së mbledhjeve dhe të shenjtërores, si dhe të ndihmonin bijtë e Aaronit, vëllezërit e tyre, në shërbimin e shtëpisë të Zotit.</span> </p></div</div></div></body></html>