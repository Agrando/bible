<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>Këta janë njerëzit që erdhën te Davidi në Tsiklag, kur ai qendronte larg pranisë së Saulit, birit të Kishit; ata ishin një pjesë e trimave që e ndihmuan në luftë;</span> <span class="verse"><a name="2">2</a>ishin të armatosur me harqe dhe mund të përdornin si dorën e djathtë ashtu edhe atë të majtë për të hedhur gurë dhe për të gjuajtur shigjeta me hark; i përkisnin fisit të Beniaminit, vëllezër të Saulit.</span> <span class="verse"><a name="3">3</a>I pari i tyre ishte Ahiezeri, pastaj Joasi, bij të Shemaahut, nga Giberahu; Jezieli dhe Peleti, bij të Azmavethit; Berakahu dhe Jehu nga Anathothi;</span> <span class="verse"><a name="4">4</a>Ishmajahu nga Gabaoni, trim midis të tridhjetëve dhe i pari i tyre; Jeremia, Jahazieli, Johanani, Jozabadi nga Gedera</span> <span class="verse"><a name="5">5</a>Eluzai, Jerimothi, Bealiahu, Shemariahu, Shefatiahu nga Harufi;</span> <span class="verse"><a name="6">6</a>Elkanahu, Jishshiahu, Azareli, Joezeri dhe Jashobeami, Koraiti;</span> <span class="verse"><a name="7">7</a>Joelahu dhe Zebadiahu, bij të Jerohamit nga Gedori.</span> <span class="verse"><a name="8">8</a>Ndër Gaditët disa njerëz vendosën të bashkohen me Davidin në kalanë e shkretëtirës; ishin njerëz të fortë dhe trima, të stërvitur për luftë, të shkathët në përdorimin e mburojës dhe të shtizës; fytyrat  e tyre ishin si fytyrat e luanëve dhe në  malet ishin të shpejtë si gazelat.</span> <span class="verse"><a name="9">9</a>Ezeri ishte i pari i tyre, Obadiahu vinte i dyti dhe Eliabi i treti,</span> <span class="verse"><a name="10">10</a>Mishmanahu i katërti, Jeremia i pesti</span> <span class="verse"><a name="11">11</a>Atai i gjashti, Elieli i shtati,</span> <span class="verse"><a name="12">12</a>Johanani i teti, Elzabadi i nënti,</span> <span class="verse"><a name="13">13</a>Jeremia i dhjeti, Makbanai i njëmbëdhjeti.</span> <span class="verse"><a name="14">14</a>Këta Gaditë ishin komandantë të ushtrisë; më i vogli komandonte njëqind ushtarë, më i madhi një mijë.</span> <span class="verse"><a name="15">15</a>Këta janë ata që kaluan Jordanin në muajin e parë kur ky lumë kishte dalë nga shtrati i tij, dhe i bënë të ikin me vrap tërë banorët e luginave, në lindje dhe në perëndim.</span> <span class="verse"><a name="16">16</a>Edhe disa nga bijtë e Beniaminit e të Judës shkuan te Davidi në kala.</span> <span class="verse"><a name="17">17</a>Davidi u doli përpara dhe, duke marrë fjalën, tha: &quot;Në rast se keni ardhur tek unë me qëllime paqësore për të më ndihmuar, jam gati të bashkohem me juve, por në se keni ardhur për të më tradhëtuar  dhe për të më dorëzuar në duart e kundërshtarëve  të mi, megjithëse unë nuk kam përdorur fare dhunën, Perëndia i etërve tanë le të shohë dhe le të dënojë&quot;.</span> <span class="verse"><a name="18">18</a>Atëherë Fryma e përshkoi Amasain, të parin e të tridhjetëve, që thirri: &quot;Ne jemi me ty, David; jemi me ty, o biri i Isait! Paqe, paqe ty dhe paqe atij që të ndihmon, sepse Perëndia yt të ndihmon&quot;.  Atëherë Davidi i priti dhe i bëri komandantë  të trupave.</span> <span class="verse"><a name="19">19</a>Edhe nga Manasi disa kaluan me Davidin, kur ky vajti me Filistejtë për të luftuar kundër Saulit; por këta nuk i dhanë asnjë ndihmë Filistejve, sepse princat e Filistejve, mbasi u konsultuan, e kthyen  prapa Davidin, duke thënë: &quot;Ai ka për të  kaluar me zotërinë e tij Saul duke vënë në rrezik kokat tona&quot;.</span> <span class="verse"><a name="20">20</a>Ndërsa shkonte në Tsiklag, ata të Manasit që kaluan me të ishin Adnahu, Jozbadi, Jediaeli, Mikaeli, Jozabadi, Elihu, Tsillethai, komandantë të mijësheve që i përkisnin Manasit.</span> <span class="verse"><a name="21">21</a>Këta e ndihmuan Davidin kundër bandave të plaçkitësve, sepse ishin të gjithë njerëz të fortë dhe trima dhe u bënë komandantë në ushtri.</span> <span class="verse"><a name="22">22</a>Në atë kohë, në të vërtetë, çdo ditë disa vinin te Davidi për ta ndihmuar deri sa formoi një ushtri të madhe si ushtria e Perëndisë.</span> <span class="verse"><a name="23">23</a>Ky është numri i krerëve të armatosur për luftë, që shkuan te Davidi në Hebron për t'i kaluar atij mbretërinë e Saulit, sipas fjalës së Zotit.</span> <span class="verse"><a name="24">24</a>Bijtë e Judës, që mbanin mburoja dhe shtiza ishin gjashtë mijë e tetëqind veta, të armatosur për luftë.</span> <span class="verse"><a name="25">25</a>Nga bijtë e Simeonit, njerëz të fortë dhe trima në luftë, ishin shtatë mijë e njëqind veta.</span> <span class="verse"><a name="26">26</a>Nga bijtë e Levit, katër mijë e gjashtëqind veta;</span> <span class="verse"><a name="27">27</a>përveç Jehojadit, princit të familjes së Aaronit, që kishte tre mijë e shtatëqind veta,</span> <span class="verse"><a name="28">28</a>dhe Tsadoku, një i ri i fortë dhe trim, me njëzet e dy krerë të shtëpisë së tij atërore.</span> <span class="verse"><a name="29">29</a>Nga bijtë e Beniaminit, vëllezër të Saulit, tre mijë (sepse pjesa më e madhe e tyre i kishte qëndruar besnike deri atëherë shtëpisë së Saulit).</span> <span class="verse"><a name="30">30</a>Nga bijtë e Efraimit, njëzet mijë e tetëqind veta, njerëz të fortë dhe trima, njerëz të famshëm, sipas shtëpive të tyre atërore.</span> <span class="verse"><a name="31">31</a>Nga gjysma e fisit të Manasit, tetëmbëdhjetë mijë veta, që u zgjodhën individualisht për të vajtur dhe për ta shpallur mbret Davidin.</span> <span class="verse"><a name="32">32</a>Nga bijtë e Isakarit, që i kuptonin kohrat dhe dinin kështu çfarë duhet të bënte Izraeli: dyqind krerë dhe tërë vëllezërit e tyre në urdhrat e tyre.</span> <span class="verse"><a name="33">33</a>Nga Zabuloni, pesëdhjetë mijë, që shkonin të luftonin, të shkathët për tu vendosur në rend beteje me të gjitha armët e luftës dhe të zotë të mbanin pozicionin e tyre me zemër të vendosur.</span> <span class="verse"><a name="34">34</a>Nga Neftali, një mijë krerë dhe me ta tridhjetë e shtatë mijë njerëz me mburoja dhe shtiza.</span> <span class="verse"><a name="35">35</a>Nga Danitët, të shkathët për t'u radhitur në rend beteje, njëzet e tetë mijë e gjashtëqind veta.</span> <span class="verse"><a name="36">36</a>Nga Asheri, dyzet mijë, që shkonin të luftonin dhe që ishin të shkathët për t'u vendosur në rend beteje.</span> <span class="verse"><a name="37">37</a>Nga ana tjetër e Jordanit, nga Rubenitët, nga Gaditët dhe nga gjysma e fisit të Manasit, njëqind e njëzet mijë veta, të pajisur me të gjitha armët për të luftuar.</span> <span class="verse"><a name="38">38</a>Tërë këta luftëtarë, të zotë të mbanin pozicionin e tyre me zemër të vendosur, erdhën në Hebron për ta shpallur Davidin mbret mbi tërë Izraelin; edhe pjesa tjetër e Izraelit ishte në një mëndje për ta bërë mbret Davidin.</span> <span class="verse"><a name="39">39</a>Ata qëndruan atje tri ditë me Davidin, duke ngrënë dhe duke pirë, sepse vëllezërit e tyre kishin siguruar ushqim për ta.</span> <span class="verse"><a name="40">40</a>Edhe nga ata që banonin afër tyre, madje edhe nga Isakari, nga Zabuloni dhe nga Neftali sillnin ushqime me gomarë, me deve, me mushka dhe me qe, furnizime të mëdha: miell, bukëfiqe dhe rrush të thatë,  verë, vaj, lopë dhe dele me bollëk; sepse  Izraeli ishte shend e verë.</span> </p></div</div></div></body></html>