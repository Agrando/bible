<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1kgs/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1kgs">1 Kings</a> &gt <strong>Chapter 20</strong></div><p><span class="verse"><a name="1">1</a>Ben-Hadadi, mbret i Sirisë, mblodhi tërë ushtrinë e tij; me të ishin tridhjetë e dy mbretër me kuaj dhe qerre; pastaj u nis, rrethoi Samarinë dhe e sulmoi.</span> <span class="verse"><a name="2">2</a>Pastaj i dërgoi lajmëtarë në qytet Ashabit, mbretit të Izraelit, për t'i thënë:</span> <span class="verse"><a name="3">3</a>&quot;Kështu thotë Ben-Hadadi: &quot;Argjendi dhe ari yt janë të mitë, po kështu bashkëshortet e tua dhe bijtë e tu më të mirë janë të mitë&quot;&quot;.</span> <span class="verse"><a name="4">4</a>Mbreti i Izraelit u përgjigj: &quot;Éshtë ashtu si thua ti, o mbret, o imzot; unë dhe tërë ato që kam jemi të tutë&quot;.</span> <span class="verse"><a name="5">5</a>Lajmëtarët e kthyen përsëri dhe thanë: &quot;Kështu flet Ben-Hadadi: &quot;Unë të çova fjalë se duhet të më japësh argjendin dhe arin tënd, gratë e tua dhe bijtë e tu;</span> <span class="verse"><a name="6">6</a>por nesër, në këtë orë, do të dërgoj te ti shërbëtorët e mi, të cilët do të bastisin shtëpinë tënde dhe shtëpinë e shërbëtorëve të tu; ata do të marrin të gjitha gjërat që janë me të shtrenjta për ty&quot;&quot;.</span> <span class="verse"><a name="7">7</a>Atëherë mbreti i Izraelit thirri tërë pleqtë e vendit dhe u tha: &quot;Shikoni, ju lutem, se si ky njeri kërkon shkatërrimin tonë, sepse më ka dërguar të kërkojë gratë e mia dhe bijtë e mi, argjendin dhe arin tim, dhe unë nuk i kam refuzuar asgjë&quot;.</span> <span class="verse"><a name="8">8</a>Tërë pleqtë dhe tërë populli thanë: &quot;Mos e dëgjo dhe mos prano&quot;.</span> <span class="verse"><a name="9">9</a>Ashabi iu përgjigj pastaj lajmëtarëve të Ben-Hadadit: &quot;I thoni mbretit, zotit time: &quot;Të gjitha gjërat që i kërkove shërbëtorit tënd herën e parë do t'i bëj, por këtë nuk mund ta bëj&quot;&quot;. Kështu lajmëtarët  shkuan t'i njoftojnë përgjigjen Ben-Hadadit.</span> <span class="verse"><a name="10">10</a>Atëherë Ben-Hadadi i çoi fjalë Ashabit: &quot;Perënditë të më bëjnë kështu dhe më keq në rast se pluhuri i Samarisë do të mjaftojë që të mbushin grushtat tërë njerëzit që më pasojnë!&quot;.</span> <span class="verse"><a name="11">11</a>Mbreti i Izraelit u përgjigj: &quot;I thoni: &quot;Ai që ka armaturën në trup të mos lavdërohet si ai që e heq&quot;&quot;.</span> <span class="verse"><a name="12">12</a>Kur Ben-Hadadi mori këtë përgjigje, ai ndodhej bashkë me mbretërit duke pirë në çadrat, dhe u tha shërbëtorëve të tij: &quot;Bëhuni gati për mësymje!&quot;. Kështu ata u përgatitën për të sulmuar qytetin.</span> <span class="verse"><a name="13">13</a>Por ja që një profet iu afrua Ashabit, mbretit të Izraelit, dhe i tha: &quot;Kështu thotë Zoti: &quot;E shikon këtë turmë të madhe? Ja, që sot unë do ta lë në dorën tënde dhe kështu do të mësosh që unë jam Zoti&quot;&quot;.</span> <span class="verse"><a name="14">14</a>Ashabi i tha: &quot;Me anë të kujt?&quot;. Ai u përgjigj: &quot;Kështu thotë Zoti: &quot;Me anë të të rinjve në shërbim të krerëve të krahinave&quot;&quot;. Ashabi tha: Kush do ta fillojë betejën?&quot;. Profeti u përgjigj: &quot;Ti&quot;.</span> <span class="verse"><a name="15">15</a>Atëherë Ashabi kaloi në revistë të rinjtë që ishin në shërbim të krerëve të krahinave; ata ishin dyqind e tridhjetë e dy veta. Pastaj kaloi në revistë tërë popullin, tërë bijtë e Izraelit; ishin shtatë mijë veta.</span> <span class="verse"><a name="16">16</a>Në mesditë bënë një dalje, ndërsa Ben-Hadadi ishte duke pirë dhe duke u dehur bashkë me tridhjetë e dy mbretërit që i kishin ardhur në ndihmë.</span> <span class="verse"><a name="17">17</a>Të rinjtë në shërbim të krerëve të krahinave dolën të parët. Ben-Hadadi dërgoi njerëz për të parë dhe ata i njoftuan: &quot;Nga Samaria kanë dalë disa njerëz&quot;.</span> <span class="verse"><a name="18">18</a>Mbreti tha: &quot;Në rast se kanë dalë me qëllime paqësore, i zini të gjallë; në qoftë se kanë dalë për të luftuar, i zini gjithashtu të gjallë&quot;.</span> <span class="verse"><a name="19">19</a>Kështu të rinjtë në shërbim të krerëve të krahinave dolën nga qyteti bashkë me ushtrinë që i pasonte,</span> <span class="verse"><a name="20">20</a>dhe secili prej tyre vrau nga një njeri. Kështu Sirët ua mbathën këmbëve dhe Izraelitët i ndoqën; dhe Ben-Hadadi, mbret i Sirisë, iku me kalë bashkë me disa kalorës.</span> <span class="verse"><a name="21">21</a>Edhe mbreti i Izraelit mori pjesë në luftimet, shkatërroi kuaj dhe qerre dhe u shkaktoi Sirëve një disfatë të madhe.</span> <span class="verse"><a name="22">22</a>Atëherë profeti iu afrua mbretit të Izraelit dhe i tha: &quot;Shko, përforcohu dhe mendo mirë atë që duhet të bësh, sepse mbas një viti mbreti i Sirisë do të të sulmojë&quot;.</span> <span class="verse"><a name="23">23</a>Shërbëtorët e mbretit të Sirisë i thanë: &quot;Perëndia i tyre është Perëndia i maleve; prandaj ata qenë më të fortë se ne; por në rast se ndeshemi në fushë, ne do të jemi me siguri më të fortë.</span> <span class="verse"><a name="24">24</a>Prandaj vepro kështu: tërë mbretërve hiqua komandën që kanë dhe në vend të tyre cakto kapedanë.</span> <span class="verse"><a name="25">25</a>Mblidh një ushtri baras me atë që ke humbur, me po aq kuaj dhe qerre; pastaj do të ndeshemi në fushë dhe me siguri do të jemi më të fortë se ata&quot;. Ai pranoi këshillën e tyre dhe veproi ashtu siç i thanë.</span> <span class="verse"><a name="26">26</a>Pas një viti Ben-Hadadi kaloi në revistë Sirët dhe doli në drejtim të Afekut për të luftuar Izraelin.</span> <span class="verse"><a name="27">27</a>Edhe bijtë e Izraelit u thirrën për t'u mbledhur dhe u furnizuan me ushqime; pastaj u nisën kundër Sirëve dhe ngritën kampin e tyre përballë tyre; dukeshin si dy kope të vogla dhish, ndërsa Sirët e kishin mbushur vendin.</span> <span class="verse"><a name="28">28</a>Atëherë një njeri i Perëndisë iu afrua mbretit të Izraelit dhe i tha: &quot;Kështu thotë Zoti: &quot;Me qenë se Sirët kanë thënë: Zoti është Perëndia i maleve dhe nuk është Perëndia i luginave unë do të jap  në duart e tua tërë këtë mizëri të madhe; dhe  ju do të mësoni që unë jam Zoti&quot;&quot;.</span> <span class="verse"><a name="29">29</a>Shtatë ditë me radhë qëndruan në kampet e tyre njeri përballë tjetrit, por ditën e shtatë filloi beteja dhe bijtë e Izraelit vranë brenda një dite të vetme njëqind mijë këmbësorë sirë.</span> <span class="verse"><a name="30">30</a>Ata që shpëtuan ikën në qytetin e Afekut, ku muret ranë mbi njëzet e shtatë mijë prej tyre. Edhe Ben-Hadadi iku dhe shkoi në qytet përt'u fshehur në një dhomë të brendshme.</span> <span class="verse"><a name="31">31</a>Shërbëtorët e tij i thanë: &quot;Ja, kemi dëgjuar të thuhet që mbretërit e shtëpisë së Izraelit janë zemërbutë; prandaj të veshim thasë dhe të vëmë litarë në qafë dhe të dalim të presim mbretin e Izraelit; ndofta ai ka për të na lënë të gjallë&quot;.</span> <span class="verse"><a name="32">32</a>Kështu ata u veshën me thasë dhe vunë litarë në qafë, shkuan te mbreti i Izraelit dhe i thanë: &quot;Shërbëtori yt Ben-Hadadi thotë: &quot;Të lutem, lërmë të gjallë&quot;&quot;. Ashabi u përgjigj: &quot;Éshtë ende gjallë? Ai është vëllai im&quot;.</span> <span class="verse"><a name="33">33</a>Këta njerëz e muarrën këtë si shenjë të mbarë dhe nxituan të kërkonin vërtetimin e kësaj thënie, duke thënë: &quot;Ben-Hadadi është, pra, vëllai yt!&quot;. Ai u përgjigj: &quot;Shkoni ta merrni&quot;. Kështu Ben-Hadadi shkoi te Ashabi, që e hipi në qerren e tij.</span> <span class="verse"><a name="34">34</a>Atëherë Ben-Hadadi i tha: &quot;Unë do të të kthej qytetet që ati im i hoqi atit tënd; dhe kështu ti do të vendosësh tregje në Damask, ashtu si kishte bërë im atë në Samari&quot;. Ashabi i tha: &quot;Me këtë kusht  do të të lë të ikësh&quot;; kështu Ashabi lidhi  një besëlidhje me të dhe e la të ikë.</span> <span class="verse"><a name="35">35</a>Atëherë një nga bijtë e profetëve i tha shokut të tij me urdhër të Zotit: &quot;Më godit!&quot;. Por ky nuk pranoi ta godasë.</span> <span class="verse"><a name="36">36</a>Atëherë i pari i tha: &quot;Me qenë se nuk iu binde zërit të Zotit, sapo të largohesh nga unë një luan do të të vrasë&quot;. Kështu, me t'u larguar nga ai, doli një luan dhe e vrau.</span> <span class="verse"><a name="37">37</a>Pastaj profeti gjeti një njeri dhe i tha: &quot;Më godit!&quot;. Ky e rrahu dhe e plagosi.</span> <span class="verse"><a name="38">38</a>Atëherë profeti shkoi ta presë mbretin në rrugë, duke u maskuar me një rryp pëlhure mbi sytë.</span> <span class="verse"><a name="39">39</a>Kur po kalonte mbreti, i thirri dhe i tha: &quot;Shërbëtori yt u fut në mes të betejës, kur dikush u tërhoq mënjanë dhe më solli një njeri, duke më thënë: &quot;Ruaje këtë njeri; në rast se vritet, do ta paguash  me jetën tënde ose do të paguash një  talent argjendi&quot;.</span> <span class="verse"><a name="40">40</a>Ndërsa shërbëtori yt ishte i zënë sa andej e këtej, ai person u zhduk&quot;. Mbreti i Izraelit i tha: &quot;Ja vendimi yt; e ke shqiptuar ti vetë&quot;.</span> <span class="verse"><a name="41">41</a>Atëherë ai hoqi me nxitim nga sytë rripin e përlhurës dhe mbreti i Izraelit e pa që ishte një nga profetët.</span> <span class="verse"><a name="42">42</a>Pastaj profeti i tha mbretit: &quot;Kështu thotë Zoti: &quot;Me qenë se e le të të shpëtojë nga dora njeriun që kisha caktuar të shfarosej, jeta jote ka për tu paguar për të tijën dhe populli yt për popullin e tij&quot;.</span> <span class="verse"><a name="43">43</a>Kështu mbreti i Izraelit u kthye në shtëpinë e tij i hidhëruar dhe i zemëruar, dhe shkoi në Samari.</span> </p></div</div></div></body></html>