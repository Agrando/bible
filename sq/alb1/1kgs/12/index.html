<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1kgs/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1kgs">1 Kings</a> &gt <strong>Chapter 12</strong></div><p><span class="verse"><a name="1">1</a>Roboami shkoi në Sikem, sepse tërë Izraeli kishte ardhur aty për ta bërë mbret.</span> <span class="verse"><a name="2">2</a>Kur Jeroboami, bir i Nebatit, e mësoi këtë (ai ishte në Egjipt, ku kishte ikur larg pranisë së mbretit Salomon), dhe Jeroboami jetonte në Egjipt.</span> <span class="verse"><a name="3">3</a>Atëherë dërguan ta thërrasin. Kështu Jeroboami dhe tërë asambleja e Izraelit erdhën t'i flasin Roboamit dhe i thanë:</span> <span class="verse"><a name="4">4</a>&quot;Yt atë e ka bërë zgjedhën tonë të rënde; tani ti lehtëso skllavërinë e ashpër të atit tënd dhe zgjedhën e rëndë që na ka imponuar dhe ne do të të shërbejmë&quot;.</span> <span class="verse"><a name="5">5</a>Ai iu përgjigj atyre: &quot;Shkoni dhe kthehuni tek unë pas tri ditëve&quot;. Dhe populli iku.</span> <span class="verse"><a name="6">6</a>Atëherë mbreti Roboam u këshillua me pleqtë që kishin qenë në shërbim të atit të tij, Salomonit, kur ishte i gjallë, dhe u tha: &quot;Çfarë më këshilloni t'i përgjigjem këtij populli?&quot;.</span> <span class="verse"><a name="7">7</a>Ata iu përgjigjën, duke thënë: &quot;Në rast se sot ti do të bëhesh shërbëtor i këtij populli dhe do t'i shërbesh, në rast se do të tregohesh mirëdashës me ta dhe do t'u thuash fjalë të mira, ata do të jenë shërbëtorë të tu përjetë&quot;.</span> <span class="verse"><a name="8">8</a>Por Roboami hodhi poshtë këshillën që i dhanë pleqtë dhe u këshillua me të rinjtë që ishin rritur me të dhe ishin në shërbim të tij,</span> <span class="verse"><a name="9">9</a>dhe u tha atyre: &quot;Çfarë më këshilloni t'i përgjigjem këtij populli që më foli, duke më thënë: &quot;Lehtëso zgjedhën që na ka vënë yt atë&quot;?&quot;.</span> <span class="verse"><a name="10">10</a>Atëherë të rinjtë që ishin rritur me të iu përgjigjën, duke thënë: &quot;Kështu do t'i përgjigjesh këtij populli që të është drejtuar ty duke të thënë: &quot;Yt atë e ka bërë të rëndë zgjedhën tonë; tani ti  lehtësoje atë&quot;. Kështu do t'u thuash atyre:  &quot;Gishti im i vogël është më i trashë nga brinjët e atit tim;</span> <span class="verse"><a name="11">11</a>prandaj, në qoftë se im atë ju ka ngarkuar me një zgjedhë të rëndë, unë do ta bëj atë edhe më të rëndë; në qoftë se im atë ju ka dënuar me fshikull, unë do t'ju dënoj me kamxhik&quot;&quot;.</span> <span class="verse"><a name="12">12</a>Tri ditë më vonë Jeroboami dhe tërë populli erdhën te Roboami, ashtu si kishte urdhëruar mbreti, duke thënë: &quot;Kthehuni tek unë pas tri ditëve&quot;.</span> <span class="verse"><a name="13">13</a>Mbreti iu përgjigj ashpër popullit, duke mos pranuar këshillën që i kishin dhënë pleqtë;</span> <span class="verse"><a name="14">14</a>përkundrazi i foli popullit sipas këshillës së të rinjve, duke thënë: &quot;Im atë e ka bërë të rëndë zgjedhën tuaj; por unë do ta bëj edhe më të rëndë; im atë ju ka dënuar me fshikull, kurse unë do t'ju dënoj me kamxhik&quot;.</span> <span class="verse"><a name="15">15</a>Kështu mbreti nuk mori parasysh kërkesën e popullit, sepse rrjedha e ngjarjeve varej nga Zoti, në mënyrë që të përmbushej fjala që Zoti i kishte drejtuar Jeroboamit, birit të Nebatit, me anë të Ahijahut nga Shiloh.</span> <span class="verse"><a name="16">16</a>Kur tërë Izraeli pa që mbreti nuk e dëgjonte, iu përgjigj atij duke i thënë: &quot;Çfarë pjese kemi ne me Davidin? Nuk kemi asnjë trashëgimi me të birin e Isait! Në çadrat e tua, o Izrael! Tani kujdesohu</span> <span class="verse"><a name="17">17</a>Por mbi bijtë e Izraelit që banonin në qytetet e Judës mbretëronte Roboami.</span> <span class="verse"><a name="18">18</a>Mbreti Roboam dërgoi Adoramin, të ngarkuarin me haraçet, por tërë Izraeli e qëlloi me gurë dhe ai vdiq. Atëherë mbreti Roboam shpejtoi të hipë mbi një qerre për të ikur në Jeruzalem.</span> <span class="verse"><a name="19">19</a>Kështu Izraeli ngriti krye kundër shtëpisë së Davidit deri në ditën e sotme.</span> <span class="verse"><a name="20">20</a>Kur tërë Izraeli dëgjoi që Jeroboami ishte kthyer, dërgoi ta thërrasë dhe të paraqitej përpara asamblesë dhe, e bëri mbret mbi tërë Izraelin. Asnjeri nuk e ndoqi shtëpinë e Davidit, me përjashtim të të vetmit fis të Judës.</span> <span class="verse"><a name="21">21</a>Roboami, me të arritur në Jeruzalem, mblodhi tërë shtëpinë e Judës dhe fisin e Beniaminit, njëqind e tetëdhjetë mijë luftëtarë të zgjedhur për të luftuar kundër shtëpisë së Izraelit dhe për t'i kthyer  kështu mbretërinë Roboamit, birit të  Salomonit.</span> <span class="verse"><a name="22">22</a>Por fjala e Perëndisë iu drejtua Shemajahut, njeriut të Perëndisë, duke i thënë:</span> <span class="verse"><a name="23">23</a>&quot;Folë me Roboamin, birin e Salomonit, mbret të Judës, me tërë shtëpinë e Judës dhe të Beniaminit dhe pjesës tjetër të popullit, dhe u thuaj atyre:</span> <span class="verse"><a name="24">24</a>Kështu flet Zoti: &quot;Mos dilni të luftoni kundër vëllezërve tuaj, bijve të Izraelit! Secili të kthehet në shtëpinë e tij, sepse kjo gjë vjen nga unë&quot;. Ata iu bindën fjalës të Zotit dhe u kthyen prapa, sipas fjalës të Zotit.</span> <span class="verse"><a name="25">25</a>Pastaj Jeroboami ndërtoi Sikemin në zonën malore të Efraimit dhe u vendos aty; pastaj doli që andej dhe ndërtoi Penuelin.</span> <span class="verse"><a name="26">26</a>Jeroboami tha në zemër të vet: &quot;Tani mbretëria do t'i kthehet me sa duket shtëpisë së Davidit.</span> <span class="verse"><a name="27">27</a>Në rast se ky popull shkon në Jeruzalem për t'ë ofruar flijime në shtëpinë e Zotit, zemra e këtij populli do të kthehet përsëri nga zotëria e tij, nga Roboami, mbret i Judës; kështu do të më vrasin dhe do të kthehen nga Roboami, mbret i Judës&quot;.</span> <span class="verse"><a name="28">28</a>Mbasi u këshillua, mbreti bëri dy viça prej ari dhe i tha popullit: &quot;Éshtë shumë për ju të shkoni deri në Jeruzalem! O Izrael, ja ku janë perënditë e tua që të kanë nxjerrë nga vendi i Egjiptit!&quot;.</span> <span class="verse"><a name="29">29</a>Pastaj vendosi njerin prej tyre në Bethel dhe tjetrin në Dan.</span> <span class="verse"><a name="30">30</a>Ky ishte shkaku i mëkatit, sepse populli shkonte deri në Dan për të rënë përmbys përpara një viçi.</span> <span class="verse"><a name="31">31</a>Ai ndërtoi edhe tempuj mbi vendet e larta dhe bëri priftërinj duke i marrë nga të gjitha shtresat, por që nuk ishin bij të Levit.</span> <span class="verse"><a name="32">32</a>Jeroboami caktoi një festë në muajin e tetë, ditën e pesëmbëdhjetë të muajit, të njëllojtë me festën që kremtohej në Judë dhe ofroi flijime mbi altarin. Kështu veproi në Bethel për të flijuar viçat  që ai kishte bërë; dhe në Bethel vendosi  priftërinjtë e vendeve të larta që kishte ngritur.</span> <span class="verse"><a name="33">33</a>Ditën e pesëmbëdhjetë të muajit të tetë, muaj i zgjedhur nga ai vetë, Jeroboami u ngjit në altarin që kishte ndërtuar në Bethel; caktoi një festë për bijtë e Izraelit dhe u ngjit në altar për të djegur temjan.</span> </p></div</div></div></body></html>