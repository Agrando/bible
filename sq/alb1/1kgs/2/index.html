<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1kgs/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1kgs">1 Kings</a> &gt <strong>Chapter 2</strong></div><p><span class="verse"><a name="1">1</a>Duke iu afruar Davidit dita e vdekjes, ai urdhëroi të birin Salomon, duke i thënë:</span> <span class="verse"><a name="2">2</a>&quot;Unë jam duke shkuar atje ku shkojnë tërë banorët e tokës; prandaj tregohu i fortë dhe sillu si burrë!</span> <span class="verse"><a name="3">3</a>Respekto urdhrat e Zotit, Perëndisë tënd, duke ecur në rrugët e tij, duke zbatuar në praktikë statutet e tij, urdhërimet e tij, dekretet e tij dhe porositë e tij, ashtu siç është shkruar në ligjin  e Moisiut, me qëllim që ti t'ia dalësh mbanë  në të gjitha gjërat që do të bësh dhe nga çdo anë që të kthehesh,</span> <span class="verse"><a name="4">4</a>dhe me qëllim që Zoti ta plotësojë premtimin që më ka bërë kur tha: &quot;Në qoftë se bijtë e tu do të kujdesen për të ecur para meje me të vërtetë me gjithë zemër e me gjithë shpirt, nuk do të mungojë kurrë dikush mbi fronin e Izraelit&quot;.</span> <span class="verse"><a name="5">5</a>Edhe ti e di ç'më ka bërë mua Joabi, bir i Tserujahut, dhe ç'u ka bërë dy krerëve të ushtrive të Izraelit, Abnerit, birit të Nerit, dhe Amas, birit të Jetherit, që ai i vrau; në kohë paqeje ka derdhur  gjak lufte dhe ka njollosur me gjak lufte  brezin që mbante në mes dhe sandalet që mbante në këmbë.</span> <span class="verse"><a name="6">6</a>Vepro, pra me urti dhe mos lejo që flokët e tij të bardha të zbresin në paqe në Sheol.</span> <span class="verse"><a name="7">7</a>Por trego mirësi me bijtë e Galaaditit Barzilai dhe ata të jenë ndër ata që hanë në tryezën tënde, sepse me një mirësi të njëllojtë ata erdhën tek unë kur po ikja me vrap para Absalomit, vëllait tënd.</span> <span class="verse"><a name="8">8</a>Ja, pranë teje është edhe Shimei, bir i Beniaminitit Gera, nga Bahurimi. Ai shqiptoi një mallkim të tmerrshëm ditën që shkoja në Mahanaim, por pastaj zbriti të më takojë në Jordan dhe unë iu betova  në emër të Zotit: &quot;Nuk do të bëj të vdesësh  nga shpata&quot;.</span> <span class="verse"><a name="9">9</a>Tani, pra, mos e lër të pandëshkuar, sepse ti je njeri i urtë dhe di atë që duhet të bësh. Bëj që flokët e tij të bardha të zbresin të lyera me gjak në Sheol&quot;.</span> <span class="verse"><a name="10">10</a>Kështu Davidin e zuri gjumi me etërit e tij dhe u varros në qytetin e Davidit.</span> <span class="verse"><a name="11">11</a>Davidi mbretëroi mbi Izrael dyzet vjet, shtatë vjet në Hebron dhe tridhjetë e tre vjet në Jeruzalem.</span> <span class="verse"><a name="12">12</a>Pastaj Salomoni u ul mbi fronin e Davidit, atit të tij, dhe mbretëria e tij u vendos në mënyrë të qëndrueshme.</span> <span class="verse"><a name="13">13</a>Adonijahu, bir i Hagithit, shkoi te Bath-Sheba, nëna e Salomonit. Kjo i tha: &quot;A vjen me qëllime paqësore?&quot;. Ai u përgjigj: &quot;Po, paqësore&quot;.</span> <span class="verse"><a name="14">14</a>Pastaj shtoi: &quot;Kam diçka për të të thënë&quot;. Ajo u përgjigj: &quot;Thuaje, pra&quot;.</span> <span class="verse"><a name="15">15</a>Kështu ai tha: &quot;Ti e di që mbretëria më takonte mua dhe që tërë Izraeli priste që unë të mbretëroja. Por mbretëria m'u hoq dhe kaloi në duart e vëllait tim, sepse atij ia dha Zoti.</span> <span class="verse"><a name="16">16</a>Tani do të të bëj një kërkesë, mos ma hidh poshtë&quot;. Ajo u përgjigj: &quot;Thuaje, pra&quot;.</span> <span class="verse"><a name="17">17</a>Atëherë ai tha: &quot;Të lutem, thuaji mbretit Salomon, i cili nuk të refuzon asgjë, që të më japë për grua Shunamiten Abishaga&quot;.</span> <span class="verse"><a name="18">18</a>Bath-Sheba iu përgjigj: &quot;Mirë! Do t'i flas mbretit në favorin tënd&quot;.</span> <span class="verse"><a name="19">19</a>Bath-Sheba shkoi, pra, te mbreti Salomon për t'i folur në favor të Adonijahut. Mbreti u ngrit për t'i dalë përpara, u përul përpara saj, pastaj u ul në fronin e tij dhe urdhëroi që të vinin një fron  tjetër për nënën e mbretit, dhe ajo u ul në  të djathtë të tij.</span> <span class="verse"><a name="20">20</a>Ajo tha: &quot;Kam një kërkesë të vogël, mos ma refuzo&quot;. Mbreti iu përgjigj: &quot;Bëje, pra, kërkesën tënde, o nëna ime; unë nuk do ta refuzoj&quot;.</span> <span class="verse"><a name="21">21</a>Atëherë ajo i tha: &quot;Shunamitja Abishag t'i jepet si grua vëllait tënd Adonijah&quot;.</span> <span class="verse"><a name="22">22</a>Mbreti Salomon iu përgjigj nënës së tij, duke i thënë: &quot;Pse kërkon Shunamiten Abishag për Adonijahun? Kërko për të edhe mbretërinë, sepse ai është vëllai im madhor; kërkoje për të, për priftin Abiathar dhe për Joabin, birin e Tserujahut!&quot;.</span> <span class="verse"><a name="23">23</a>Atëherë mbreti Salomon u betua në emër të Zotit, duke thënë: &quot;Perëndia ma bëftë këtë edhe më keq në rast se Adonijahu nuk e ka thënë këtë fjalë duke vënë në rrezik jetën e tij!</span> <span class="verse"><a name="24">24</a>Prandaj, tani, ashtu siç është e vërtetë që rron Zoti, i cili më ka caktuar, ka vendosur të ulem në fronin e atit tim David dhe më ka themeluar një shtëpi ashtu siç kishte premtuar, sot Adonijahu do të ekzekutohet!&quot;.</span> <span class="verse"><a name="25">25</a>Kështu mbreti Salomon dërgoi Benajahun, birin e Jehojadit, që u hodh mbi Adonijahun dhe ky vdiq.</span> <span class="verse"><a name="26">26</a>Pastaj mbreti i tha priftit Abiathar: &quot;Shko në Anathoth në arat e tua, sepse ti meriton vdekjen; por unë nuk do të të bëj që të vdesësh sot, sepse ke i çuar arkën e Perëndisë, Zotit, përpara atit</span> <span class="verse"><a name="27">27</a>Kështu Salomoni largoi Abiatharin nga funksioni i priftit të Zotit me qëllim që të shkonte në vend fjala që Zoti kishte shqiptuar lidhur me shtëpinë e Elit në Shiloh.</span> <span class="verse"><a name="28">28</a>Ndërkaq lajmi i kishte vajtur Joabit, sepse Joabi kishte ndjekur Adonijahun por nuk kishte ndjekur Absalomin. Prandaj ai u strehua në tabernakullin e Zotit dhe u kap pas brirëve të altarit.</span> <span class="verse"><a name="29">29</a>Pastaj i thanë mbretit Salomon: &quot;Joabi është strehuar në tabernakullin e Zotit dhe ndodhet pranë altarit&quot;. Atëherë Salomoni dërgoi Benajahun, birin e Jehojadit, duke i thënë: &quot;Shko, godite!&quot;.</span> <span class="verse"><a name="30">30</a>Kështu Benajahu hyri në tabernakullin e Zotit dhe i tha Joabit: &quot;Dil jashtë!&quot;. Ai u përgjigj: &quot;Jo, dua të vdes këtu!&quot;. Benajahu ia njoftoi ngjarjen mbretit, duke thënë: &quot;Kështu foli Joabi dhe kështu m'u përgjigj&quot;.</span> <span class="verse"><a name="31">31</a>Atëherë mbreti tha: &quot;Bëj ashtu si të ka thënë ai: godite dhe varrose; kështu do të largosh prej meje dhe prej shtëpisë së atit tim gjakun që Joabi derdhi pa shkak.</span> <span class="verse"><a name="32">32</a>Kështu Zoti do të hedhë mbi kokën e tij gjakun që ka derdhur, duke goditur dy njerëzit më të mirë dhe më të drejtë se ai dhe që i vrau me shpatë, pa dijeninë e atit tim David; është fjala për Abnerin,  birin e Nerit, komandant i ushtrisë së  Izraelit, dhe për Amasan, birin e Jetherit, komandant i ushtrisë së Judës.</span> <span class="verse"><a name="33">33</a>Gjaku i tyre do të bjerë mbi kokën e Joabit dhe mbi kokën e pasardhësve të tij përjetë, por do të ketë paqe për gjithmonë nga ana e Zotit për Davidin, për pasardhësit e tij, për shtëpinë e tij dhe për fronin e tij&quot;.</span> <span class="verse"><a name="34">34</a>Atëherë Benajahu, bir i Jehojadit, shkoi, e goditi dhe e vrau: dhe Joabi u varros në shtëpinë e tij, në shkretëtirë.</span> <span class="verse"><a name="35">35</a>Në vend të tij mbreti caktoi si komandant të ushtrisë Benajahun, birin e Jehojadit, dhe vuri priftin Tsadok në vend të Abiatharit.</span> <span class="verse"><a name="36">36</a>Pastaj mbreti dërgoi të thërrasin Shimein dhe i tha: &quot;Ndërto një shtëpi në Jeruzalem dhe atje do të banosh, nuk do të dalësh më për të shkuar andej e këtej.</span> <span class="verse"><a name="37">37</a>Ditën që ke për të dalë dhe ke për të kaluar përruan Kidron, dije me siguri që ke për të vdekur; gjaku yt do të bjerë mbi kokën tënde&quot;.</span> <span class="verse"><a name="38">38</a>Shimei iu përgjigj kështu mbretit: &quot;Mirë; shërbëtori yt do të bëjë ashtu si ka thënë mbreti, zotëria ime. Kështu Shimei qëndroi në Jeruzalem për një kohë të gjatë.</span> <span class="verse"><a name="39">39</a>Por pas tre vjetëve ndodhi që dy shërbëtorë të Shimeit ikën pranë Akishit, birit të Makaahut, mbretit të Gathit. Këtë gjë ia njoftuan Shimeit dhe i thanë: &quot;Ja, shërbëtorët e tu janë në Gath&quot;.</span> <span class="verse"><a name="40">40</a>Atëherë Shimei u ngrit, shaloi gomarin e tij dhe shkoi në Gath për të kërkuar shërbëtorët e tij; Shimei shkoi atje dhe i ktheu shërbëtorët e tij nga Gathi.</span> <span class="verse"><a name="41">41</a>Salamonit i thanë që Shimei kishte vajtur nga Jeruzalemi në Gath dhe se qe kthyer.</span> <span class="verse"><a name="42">42</a>Atëherë mbreti dërgoi e thirri Shimein dhe i tha: &quot;A nuk të vura të betoheshe në emër të Zotit dhe të kisha paralajmëruar solemnisht, duke të thënë: &quot;Dije me siguri që ditën që do të dalësh andej  këtej, ke për të vdekur&quot;. Dhe ti m'u përgjigje:  &quot;Fjala që dëgjova më shkon mbarë&quot;.</span> <span class="verse"><a name="43">43</a>Pse, pra, nuk e respektove betimin që i bëre Zotit dhe urdhrin që të kishte dhënë?&quot;.</span> <span class="verse"><a name="44">44</a>Mbreti i tha gjithashtu Shimeit: &quot;Ti e di gjithë të keqen që i ke bërë Davidit, atit tim, dhe zemra jote është e ndërgjegjshme për këtë, prandaj Zoti do të bëjë që të bjerë mbi kokën tënde ligësia jote,</span> <span class="verse"><a name="45">45</a>por mbreti Salomon ka për të qënë i bekuar dhe froni i Davidit do të jetë i qëndrueshëm përpara Zotit përjetë&quot;.</span> <span class="verse"><a name="46">46</a>Pastraj mbreti i dha urdhër Benajahut, birit të Jehojadit, që doli e goditi Shimen dhe ky vdiq. Kështu mbeti e patundur mbretëria në duart e Salomonit.</span> </p></div</div></div></body></html>