<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1kgs/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1kgs">1 Kings</a> &gt <strong>Chapter 1</strong></div><p><span class="verse"><a name="1">1</a>Tani mbreti David ishte plak dhe i shtyrë në moshë dhe, megjithëse e mbulonin me rroba, nuk ngrohej dot.</span> <span class="verse"><a name="2">2</a>Prandaj shërbëtorët e tij thanë: &quot;Të kërkohet për mbretin, zotërinë tonë, një vajzë e virgjër që ta ndihmojë atë, të kujdeset për të dhe të flerë mbi gjirin e tij; kështu mbreti, zotëria jonë, do të mund të ngrohet.</span> <span class="verse"><a name="3">3</a>Atëherë kërkuan në të gjithë territorin e Izraelit një vajzë të bukur dhe gjetën Abishagin, Shunamiten, dhe e çuan te mbreti.</span> <span class="verse"><a name="4">4</a>Vajza ishte shumë e bukur, kujdesej për mbretin dhe i shërbente; por mbreti nuk e njohu.</span> <span class="verse"><a name="5">5</a>Adonijahut, birit të Hagithit, i qe rritur mendja, dhe thoshte: &quot;Do të jem unë mbret!&quot;. Dhe gjeti qerre, kalorës dhe pesëdhjetë njerëz që të vraponin para tij.</span> <span class="verse"><a name="6">6</a>(I ati i tij nuk e kishte qortuar kurrë në jetën e tij, duke i thënë: &quot;Pse bën kështu?&quot;. Edhe Adonijahu ishte shumë i bukur dhe kishte lindur mbas Absalomit).</span> <span class="verse"><a name="7">7</a>Ai u mor vesh me Joabin, birin e Tserujahut, dhe me priftin Abiathar, të cilët i vajtën pas Adonijahut dhe e ndihmuan.</span> <span class="verse"><a name="8">8</a>Por prifti Tsadok, Benajathi, bir i Jehojadit, profeti Nathan, Shimei, Rei dhe trimat e Davidit nuk ishin me Adonijahun.</span> <span class="verse"><a name="9">9</a>Adonijahu flijoi dele, qe dhe viça të majmë pranë shkëmbit të Zoheletit, që ndodhet afër kroit të Rogelit dhe ftoi të gjithë vëllezërit e tij, bij të mbretit, dhe të gjithë njerëzit e Judës që ishin në shërbim të mbretit.</span> <span class="verse"><a name="10">10</a>Por nuk ftoi profetin Nathan, as Banajahun, as trimat, as Salomonin, vëllanë e tij.</span> <span class="verse"><a name="11">11</a>Atëherë Nathani i foli Bath-Shebës, nënës së Salomonit, dhe i tha: &quot;Nuk ke dëgjuar që Adonijahu, bir i Hagithit, është bërë mbret, dhe Davidi, zotëria ynë, nuk e di aspak?</span> <span class="verse"><a name="12">12</a>Prandaj më lejo të të jap një këshillë, që të shpëtosh jetën tënde dhe atë të birit tënd, Salomonit.</span> <span class="verse"><a name="13">13</a>Shko, hyr te mbreti David dhe i thuaj: &quot;O mbret, o imzot, a nuk i je betuar vallë shërbëtores sate duke thënë: Biri yt Salomoni ka për të mbretëruar pas meje dhe do të ulet mbi fronin tim? Pse, pra, u bë mbret Adonijahu?&quot;.</span> <span class="verse"><a name="14">14</a>Pastaj, ndërsa ti do të jesh akoma duke folur me mbretin, unë do të hyj pas teje dhe do të mbështes fjalët e tua&quot;.</span> <span class="verse"><a name="15">15</a>Kështu Bath-Sheba hyri në dhomën e mbretit. (Mbreti ishte shumë plak dhe shërbehej nga Shunamitja, Abishagai).</span> <span class="verse"><a name="16">16</a>Bath-Sheba u përul dhe ra përmbys përpara mbretit. Mbreti i tha: &quot;Çfarë do?&quot;.</span> <span class="verse"><a name="17">17</a>Ajo iu përgjigj: &quot;O imzot, ti i je betuar shërbëtores sate në emër të Zotit, Perëndisë tënd, duke thënë: &quot;Biri yt Salomoni ka për të mbretëruar pas meje dhe do të ulet mbi fronin tim&quot;.</span> <span class="verse"><a name="18">18</a>Tani përkundrazi Adonijahu është bërë mbret dhe ti, o mbret, o imzot as nuk e di fare.</span> <span class="verse"><a name="19">19</a>Ai ka flijuar një numër të madh qesh, viçash të majmë dhe delesh; ka ftuar tërë bijat e mbretit, priftin Abiathar dhe Joabin, komandantin e ushtrisë, por nuk ka ftuar Salomonin, shërbëtorin tënd.</span> <span class="verse"><a name="20">20</a>Tani sytë e tërë Izraelit janë kthyer nga ti o mbret, o imzot, që ti t'u tregosh atyre kush do të ulet në fronin e mbretit, zotit tim, mbas tij.</span> <span class="verse"><a name="21">21</a>Përndryshe ka për të ndodhur që kur mbreti, zotëria ime, do të flerë me gjithë etërit e tij, unë dhe biri im Salomon do të trajtohemi si fajtorë&quot;.</span> <span class="verse"><a name="22">22</a>Ndërsa ajo fliste akoma me mbretin, arriti profeti Nathan.</span> <span class="verse"><a name="23">23</a>Atëherë ia njoftuan mbretit ngjarjen, duke thënë: &quot;Ja profeti Nathan!&quot;. Ky hyri në prani të mbretit dhe u shtri para tij me fytyrën për tokë.</span> <span class="verse"><a name="24">24</a>Nathani tha: &quot;O mbret, o imzot, ndofta ke thënë: &quot;Adonijahu do të mbretërojë pas meje dhe do të ulet mbi fronin tim&quot;?</span> <span class="verse"><a name="25">25</a>Në fakt sot ai zbriti dhe flijoi një numër të madh qesh, viçash të majmë dhe delesh, ftoi tërë bijtë e mbretit, krerët e ushtrisë dhe priftin Abiathar; dhe ja tani ata po hanë e pinë përpara tij dhe thonë: &quot;Rroftë mbreti Adonijah&quot;.</span> <span class="verse"><a name="26">26</a>Por ai nuk më ka ftuar mua, shërbëtorin tënd, as priftin Tsadok, as Benajahun, birin e Jehojadit, as Salomonin, shërbëtorin tënd.</span> <span class="verse"><a name="27">27</a>Kjo, a u bë pikërisht nga mbreti, zoti im, pa i njoftuar shërbëtorit tënd kush do të ulet në fronin e mbretit, të zotit tim, mbas tij?&quot;.</span> <span class="verse"><a name="28">28</a>Mbreti David, duke u përgjigjur, tha: &quot;Thirrmëni Bath-Shebën&quot;. Ajo hyri te mbreti dhe qëndroi më këmbë para tij.</span> <span class="verse"><a name="29">29</a>Mbreti u betua dhe tha: &quot;Ashtu siç është e vërtetë që rron Zoti, i cili ka liruar jetën time nga çdo fatkeqësi,</span> <span class="verse"><a name="30">30</a>unë do të bëj sot pikërisht atë që të jam betuar për Zotin, Perëndinë e Izraelit, duke thënë: &quot;Biri yt Salomon ka për të mbretëruar pas meje dhe do të ulet mbi fronin tim në vendin tim&quot;&quot;.</span> <span class="verse"><a name="31">31</a>Bath-Sheba u përul me fytyrën për tokë, ra përmbys para mbretit dhe tha: &quot;O Zot, bëj që mbreti David të jetojë përjetë!&quot;.</span> <span class="verse"><a name="32">32</a>Pastaj mbreti David tha: &quot;Thirrmëni priftin Tsadok, profetin Nathan dhe Benajahun, birin e Jehojadit&quot;. Ata erdhën në prani të mbretit.</span> <span class="verse"><a name="33">33</a>Mbreti u tha atyre: &quot;Merrni me vete shërbëtorët e zotit tuaj, e hipeni birin tim Salomon mbi mushkën time dhe e zbrisni në Gihon.</span> <span class="verse"><a name="34">34</a>Atje prifti Tsadok dhe profeti Nathan ta vajosin mbret të Izraelit. Pastaj i bini borisë dhe thoni: &quot;Rroftë mbreti Salomon!&quot;.</span> <span class="verse"><a name="35">35</a>Do të shkoni, pra, pas tij dhe ai do të vijë të ulet mbi fronin tim dhe do të mbretërojë në vendin tim, sepse e kam bërë princ të Izraelit dhe të Judës&quot;.</span> <span class="verse"><a name="36">36</a>Benajahu, bir i Jehojadit, iu përgjigj mbretit duke thënë: &quot;Amen! Kjo është edhe dëshira e Zotit, Perëndisë së mbretit zotit tim!</span> <span class="verse"><a name="37">37</a>Ashtu si ka qenë Zoti me mbretin, zotin tim, kështu qoftë me Salomonin dhe e bëftë fronin tim më të madh se froni i mbretit David, i zotit tim!&quot;.</span> <span class="verse"><a name="38">38</a>Atëherë prifti Tsadok, profeti Nathan, Benajahu, bir i Jehojadit, Kerethejtë dhe Pelethejtë, dolën e hipën Salomonin mbi mushkën e mbretit David dhe e çuan në Gihon.</span> <span class="verse"><a name="39">39</a>Prifti Tsadok mori bririn e vajit nga tabernakulli dhe vajosi Salomonin. Pastaj i ranë borisë dhe tërë populli tha: &quot;Rroftë mbreti Salomon!&quot;.</span> <span class="verse"><a name="40">40</a>Pastaj tërë populli shkoi pas tij, duke u rënë fyejve dhe duke ndjerë një gëzim të madh aq sa toka dukej se po çohej nga brohoritjet e tyre.</span> <span class="verse"><a name="41">41</a>Adonijahu dhe tërë të ftuarit e tij, ndërsa po mbaronin së ngrëni, dëgjuan zhurmë; dhe kur Joabi dëgjoi zërin e borisë, ai tha: &quot;Ç'është kjo zhurmë e madhe që vjen nga qyteti?&quot;.</span> <span class="verse"><a name="42">42</a>Ndërsa vazhdonte të fliste, ja që arriti Jonathani, bir i priftit Abiathar. Adonijahu i tha: &quot;Hyr, ti je një trim dhe me siguri sjell lajme të mira&quot;.</span> <span class="verse"><a name="43">43</a>Jonathani iu përgjigj Adonijahut dhe tha: &quot;Aspak! Mbret Davidi, zoti ynë, bëri mbret Salomonin.</span> <span class="verse"><a name="44">44</a>Ai nisi me të priftin Tsadok, profetin Nathan, Benajahun, birin e Jehojadës, Kerethejtë dhe Pelethejtë, që e hipën mbi mushkën e mbretit.</span> <span class="verse"><a name="45">45</a>Kështu prifti Tsadok dhe profeti Nathan e vajosën mbret në Gibon, dhe që andej janë nisur të gjithë tërë gëzim dhe tërë qyteti po zien. Kjo është zhurma që keni dëgjuar.</span> <span class="verse"><a name="46">46</a>Përveç kësaj Salomoni është ulur në fronin e mbetërisë.</span> <span class="verse"><a name="47">47</a>Dhe shërbëtorët e mbretit kanë vajtur të urojnë mbretin David, zotërinë tonë, duke thënë: &quot;Perëndia yt e bëftë emrin e Salomonit më të lavdishëm se yti dhe e bëftë fronin e tij më të madh se yti!&quot;. Pastaj mbreti ra përmbys mbi shtrat,</span> <span class="verse"><a name="48">48</a>dhe tha gjithashtu: &quot;Qoftë i bekuar Zoti, Perëndia i Izraelit, që sot uli një njeri mbi fronin tim, duke u lejuar syve të mi ta shikojnë&quot;&quot;.</span> <span class="verse"><a name="49">49</a>Atëherë tërë të ftuarve të Adonijahut u hyri tmerri, ata u ngritën dhe ikën secili në rrugën e tij.</span> <span class="verse"><a name="50">50</a>Adonijahu, duke pasur frikë nga Salomoni, u ngrit dhe shkoi të kapet në brirët e altarit.</span> <span class="verse"><a name="51">51</a>Këtë ia thanë Salomonit: &quot;Ja, Adonijahu ka frikë nga mbreti Salomon dhe është kapur te brirët e altarit, duke thënë: &quot;Mbreti Salomon të më betohet sot që nuk do ta bëjë të vdesë nga shpata shërbëtorin e tij&quot;&quot;.</span> <span class="verse"><a name="52">52</a>Salomoni u përgjigj: &quot;Në qoftë se tregohet njeri i drejtë, nuk do t'i bjerë në tokë as edhe një fije floku, por në rast se tek ai gjendet ndonjë ligësi, ai ka për të vdekur&quot;.</span> <span class="verse"><a name="53">53</a>Kështu mbreti Salomon dërgoi njerëz ta zbrisnin nga altari. Ai erdhi pastaj të bjerë përmbys përpara mbretit Salomon dhe ky i tha: &quot;Shko në shtëpinë tënde&quot;.</span> </p></div</div></div></body></html>