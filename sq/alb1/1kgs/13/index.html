<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1kgs/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1kgs">1 Kings</a> &gt <strong>Chapter 13</strong></div><p><span class="verse"><a name="1">1</a>Dhe ja, një njeri i Perëndisë arriti nga Juda në Bethel me urdhër të Zotit, ndërsa Jeroboami qëndronte pranë altarit për të djegur temjan.</span> <span class="verse"><a name="2">2</a>Me urdhër të Zotit klithi kundër altarit dhe tha: &quot;Altar, altar, kështu thotë Zoti: &quot;Ja, në shtëpinë e Davidit do të lindë një djalë, i quajtur Jozia, i cili ka për të flijuar mbi ty priftërinjtë e  vendeve të larta dhe do të djegë mbi ty kocka  njerëzore&quot;&quot;.</span> <span class="verse"><a name="3">3</a>Po atë ditë dha një shenjë të mrekullueshme, duke thënë: &quot;Kjo është shenja për të cilën foli Zoti; ja, altari do të çahet dhe hiri që është mbi të do të shpërndahet&quot;.</span> <span class="verse"><a name="4">4</a>Kur mbreti Jeroboam dëgjoi fjalët që njeriu i Perëndisë kishte shqiptuar kundër altarit në Bethel, shtriu dorën nga altari dhe tha: &quot;Kapeni!&quot;. Por dora që Jeroboami kishte shtrirë kundër tij u tha dhe nuk mundi më ta tërheqë.</span> <span class="verse"><a name="5">5</a>Përveç kësaj, altari u ça dhe hiri i tij u shpërnda, sipas shenjës që njeriu i Perëndisë kishte dhënë me urdhër të Zotit.</span> <span class="verse"><a name="6">6</a>Atëherë mbreti iu drejtua njeriut të Zotit dhe i tha: Oh, lutju shumë Zotit, Perëndisë tënd, dhe lutu për mua, deri sa të më ripërtërihet dora&quot;. Njeriu i Perëndisë iu lut shumë Zotit dhe mbretit iu ripërtëri dora, ashtu siç ishte më parë.</span> <span class="verse"><a name="7">7</a>Atëherë mbreti i tha njeriut të Perëndisë: &quot;Eja në shtëpi bashkë me mua që ta marrësh veten; do të të bëj edhe një dhuratë&quot;.</span> <span class="verse"><a name="8">8</a>Por njeriu i Perëndisë iu përgjigj mbretit: &quot;Edhe sikur të më jepje gjysmën e shtëpisë sate, unë nuk do të vija me ty dhe as do të haja bukë e as do të pija ujë në këtë vend,</span> <span class="verse"><a name="9">9</a>sepse kështu më ka urdhëruar Zoti: &quot;Ti nuk do të hash bukë as do të pish ujë dhe nuk do të kthehesh nga rruga që ke përshkuar kur shkove&quot;.</span> <span class="verse"><a name="10">10</a>Kështu ai shkoi nëpër një rrugë tjetër dhe nuk u kthye nëpër rrugën që kishte përshkuar kur vajti në Bethel.</span> <span class="verse"><a name="11">11</a>Në Bethel banonte një profet plak; bijtë e tij shkuan e treguan tërë atë që njeriu i Perëndisë kishte bërë atë ditë në Bethel dhe i treguan atit të tyre fjalët që ai i kishte thënë mbretit.</span> <span class="verse"><a name="12">12</a>I ati i pyeti ata: &quot;Nëpër çfarë rruge iku?&quot;. Ç'është e vërteta, bijtë e tij e kishin parë nëpër çfarë rruge kishte shkuar njeriu i Perëndisë i ardhur nga Juda.</span> <span class="verse"><a name="13">13</a>Atëherë ai u tha bijve të tij: &quot;Më shaloni gomarin&quot;. I shaluan gomarin dhe ai hipi mbi të;</span> <span class="verse"><a name="14">14</a>e ndoqi njeriun e Perëndisë dhe e gjeti ulur nën një lis dhe i tha: &quot;A je ti njeriu i Perëndisë që ka ardhur nga Juda?&quot;. Ai iu përgjigj: &quot;Jam unë&quot;.</span> <span class="verse"><a name="15">15</a>Atëherë profeti plak i tha: &quot;Eja në shtëpinë time për të ngrënë diçka&quot;.</span> <span class="verse"><a name="16">16</a>Por ai u përgjigj: &quot;Nuk mund të kthehem prapa as të vij me ty, nuk mund të ha bukë dhe të pi ujë me ty në këtë vend,</span> <span class="verse"><a name="17">17</a>sepse Zoti më ka thënë: &quot;Ti atje nuk do të hash bukë as do të pish ujë, dhe nuk do të kthehesh nëpër rrugën e përshkuar kur shkove&quot;.</span> <span class="verse"><a name="18">18</a>Tjetri i tha: &quot;Edhe unë jam profet si ti; dhe një engjëll më ka folur nga ana e Zotit, duke thënë: &quot;Merre me vete në shtëpinë tënde që të hajë bukë dhe të pijë ujë&quot;&quot;. Por ai gënjente.</span> <span class="verse"><a name="19">19</a>Kështu njeriu i Perëndisë u kthye prapa bashkë me të dhe hëngri bukë në shtëpinë e atij dhe piu ujë.</span> <span class="verse"><a name="20">20</a>Ndërsa ishin ulur në tryezë, fjala e Zotit iu drejtua profetit që e kishte kthyer prapa;</span> <span class="verse"><a name="21">21</a>dhe ai i thirri njeriut të Perëndisë të ardhur nga Juda, duke thënë: &quot;Kështu flet Zoti: &quot;Me qenë se nuk iu binde urdhërit të Zotit dhe nuk respektove porosinë e Zotit, Perëndisë tënd, që të kishte dhënë,</span> <span class="verse"><a name="22">22</a>por u ktheve prapa dhe hëngre bukë e pive ujë në vendin që Zoti të pati thënë: &quot;Mos ha bukë e mos pi ujë&quot;, kufoma jote nuk ka për të hyrë në varret e prindërve të tu&quot;.</span> <span class="verse"><a name="23">23</a>Kur mbaroi së ngrëni dhe së piri, profeti që e kishte kthyer prapa i shaloi gomarin.</span> <span class="verse"><a name="24">24</a>Kështu ai u nis, por një luan i doli rrugës dhe e vrau. Kufoma e tij u hodh në mes të rrugës, ndërsa gomari i qëndronte afër dhe vetë luani mbeti pranë kufomës.</span> <span class="verse"><a name="25">25</a>Disa njerëz kaluan andej dhe panë kufomën të hedhur në rrugë dhe luanin që rrinte afër kufomës; ata shkuan dhe e treguan këtë gjë në qytetin ku banonte profeti plak.</span> <span class="verse"><a name="26">26</a>Sa e dëgjoi profeti që e kishte kthyer prapa, ai tha: &quot;Éshtë njeriu i Perëndisë, që nuk iu bind urdhërit të Zotit; për këtë arësye Zoti e ka lënë në kthetrat e një luani, që e ka shqyer dhe vrarë, sipas fjalës që kishte thënë Zoti&quot;.</span> <span class="verse"><a name="27">27</a>Pastaj iu drejtua bijve të tij dhe u tha: &quot;Më shaloni gomarin&quot;. Ata ia shaluan.</span> <span class="verse"><a name="28">28</a>Kështu ai u nis dhe e gjeti kufomën të hedhur në mes të rrugës, ndërsa gomari dhe luani rrinin afër kufomës; luani nuk e kishte ngrënë kufomën as kishte shqyer gomarin.</span> <span class="verse"><a name="29">29</a>Profeti mori kufomën e njeriut të Perëndisë, e ngarkoi mbi gomarin dhe u kthye; kështu profeti plak u kthye në qytet për ta vajtuar dhe për ta varrosur.</span> <span class="verse"><a name="30">30</a>E vendosi kufomën në varrin e tij; dhe filluan ta qajnë, duke thënë: &quot;Oh, vëllai im!&quot;.</span> <span class="verse"><a name="31">31</a>Mbas varrimit, profeti plak u tha bijve të tij: &quot;Kur të vdes unë, më varrosni në varrin e njeriut të Perëndisë; m'i vini kockat pranë kockave të tij.</span> <span class="verse"><a name="32">32</a>Sepse me siguri do të vërtetohet fjala e thënë prej tij me urdhër të Zotit kundër altarit të Bethelit dhe kundër tërë shenjtërorëve të vendeve të larta në qytetet e Samarisë&quot;.</span> <span class="verse"><a name="33">33</a>Mbas kësaj ngjarjeje, Jeroboami nuk u tërhoq nga rruga e tij e keqe, por bëri priftërinj të tjerë për vendet e larta, duke i marrë nga çdo shtresë personash; kushdo që e dëshironte, shenjtërohej prej tij dhe bëhej prift i vendeve të larta.</span> <span class="verse"><a name="34">34</a>Ky qe mëkati i shtëpisë së Jeroboamit, që shkaktoi shkatërrimin e saj dhe shfarosjen e saj nga faqja e dheut.</span> </p></div</div></div></body></html>