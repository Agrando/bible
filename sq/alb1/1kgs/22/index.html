<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>Kaluan tre vjet pa luftë midis Sirisë dhe Izraelit.</span> <span class="verse"><a name="2">2</a>Por në vitin e tretë Jozafati, mbreti i Judës, zbriti të takohet me mbretin e Izraelit.</span> <span class="verse"><a name="3">3</a>Mbreti i Izraelit u kishte thënë shërbëtorëve të tij: &quot;Ju nuk e dini që Ramothi i Galaadit është yni dhe ne po rrimë të qetë pa e rimarrë nga duart e mbretit të Sirisë?&quot;.</span> <span class="verse"><a name="4">4</a>Pastaj i tha Jozafatit: &quot;A nuk do të vije të luftoje me mua në Ramoth të Galaadit?&quot;. Jozafati iu përgjigj mbretit të Izraelit me këto fjalë: &quot;Ki besim tek unë ashtu si te vetja jote, te njerëzit e  mi si te njerëzit e tu, mbi kuajt e mi ashtu  si ke besim te kuajt e tu&quot;.</span> <span class="verse"><a name="5">5</a>Jozafati i tha gjithashtu mbretit të Izraelit: &quot;Të lutem këshillohu po sot me Zotin&quot;.</span> <span class="verse"><a name="6">6</a>Atëherë mbreti i Izraelit thirri profetët që ishin rreth katërqind, dhe iu tha: &quot;A duhet të shkoj të luftoj kundër Ramothit të Galaadit, apo të heq dorë nga kjo?&quot;. Ata iu përgjigjën: &quot;Shko, sepse Perëndia do ta japë në duart e mbretit&quot;.</span> <span class="verse"><a name="7">7</a>Por Jozafati tha: &quot;A nuk ka këtu ndonjë profet tjetër të Zotit, me të cilin mund të këshillohemi?&quot;.</span> <span class="verse"><a name="8">8</a>Mbreti i Izraelit iu përgjigj Jozafatit: &quot;Ka akoma një njeri, Mikajahu, bir i Imlahut, me anë të të cilit mund të këshillohesh me Zotin; por unë e urrej sepse nuk profetizon kurrë asgjë të mirë lidhur  me mua, por vetëm të keqen&quot;. Jozafati u  përgjigj: &quot;Mbreti nuk duhet të flasë kështu!&quot;.</span> <span class="verse"><a name="9">9</a>Atëherë mbreti i Izraelit thirri një eunuk dhe i tha: &quot;Sill menjëherë Mikajahun, birin e Imlahut&quot;.</span> <span class="verse"><a name="10">10</a>Mbreti i Izraelit dhe Jozafati, mbret i Judës, ishin ulur secili në fronin e tij, të veshur me rrobat e tyre mbretërore, në lëmin që ndodhet në hyrje të portës së Samarisë; dhe tërë profetët profetizonin para tyre.</span> <span class="verse"><a name="11">11</a>Sedekia, bir i Kenaanahut, që i kishte bërë vetes brirë prej hekuri, tha: &quot;Kështu thotë Zoti: &quot;Me këta brirë do të shposh tejpërtej Sirët deri sa t'i shkatërrosh plotësisht&quot;&quot;.</span> <span class="verse"><a name="12">12</a>Tërë profetët bënin profeci të njollojtë dhe thonin: &quot;Shko kundër Ramothit të Galaadit dhe do t'ia dalësh, sepse Zoti do ta japë në duart e mbretit&quot;.</span> <span class="verse"><a name="13">13</a>Lajmëtari që kishte shkuar të thërriste Mikajahun i foli kështu dhe tha: &quot;Ja, fjalët e profetëve përputhen duke shpallur gjëra të mira për mbretin; të lutem, fjala jote të jetë si ajo e secilit prej tyre, dhe shpall edhe ti gjëra të mira&quot;.</span> <span class="verse"><a name="14">14</a>Por Mikajahu u përgjigj: &quot;Ashtu siç është e vërtetë që Zoti rron, unë do them ato që do të më thotë Zoti&quot;.</span> <span class="verse"><a name="15">15</a>Si ariti para mbretit, mbreti i tha: &quot;Mikajah, a duhet të shkojmë të luftojmë kundër Ramothit të Galaadit, apo duhet të heqim dorë?&quot;. Ai u përgjigj: &quot;Shko, ti do t'ia dalësh, sepse Zoti do ta japë në duart e mbretit&quot;.</span> <span class="verse"><a name="16">16</a>Atëherë mbreti i tha: &quot;Sa herë jam përgjëruar të më thuash vetëm të vërtetën në emër të Zotit?&quot;.</span> <span class="verse"><a name="17">17</a>Mikajahu u përgjigj: &quot;Pashë tërë Izraelin të shpërndarë nëpër male, sikur të ishin dhen pa bari; dhe Zoti ka thënë: &quot;Ata nuk kanë më zot; secili të kthehet në paqe në shtëpinë e vet&quot;&quot;.</span> <span class="verse"><a name="18">18</a>Mbreti i Izraelit i tha Jozafatit: &quot;A nuk të kisha thënë unë që në lidhje me mua, ai nuk do të profetizonte asgjë të mirë, por vetëm të keqe?&quot;.</span> <span class="verse"><a name="19">19</a>Atëherë Mikajahu tha: &quot;Prandaj dëgjo fjalën e Zoti. Unë e kam parë Zotin të ulur mbi fronin e tij, ndërsa tërë ushtria e qiellit i rrinte përqark në të djathtë dhe në të majtë.</span> <span class="verse"><a name="20">20</a>Zoti tha: &quot;Kush do t'ia prishë mendjen Ashabit që të dalë dhe të vritet në Ramoth të Galaadit?&quot;. Tani dikush përgjigjet në një mënyrë dhe dikush në një tjetër.</span> <span class="verse"><a name="21">21</a>Atëherë doli një frymë, që u paraqit përpara Zotit dhe tha: &quot;Do t'ia prish mendjen unë&quot;.</span> <span class="verse"><a name="22">22</a>Zoti i tha: &quot;Në çfarë mënyre?&quot;. Ai u përgjigj: &quot;Do të dal dhe do të jem fryma e gënjeshtrës në gojën e tërë profetëve të tij&quot;. Zoit i tha: &quot;Do t'ia dalësh me siguri ta mashtrosh; dil dhe vepro ashtu&quot;.</span> <span class="verse"><a name="23">23</a>Prandaj Zoti ka vënë një frymë gënjeshtre në gojën e të gjithë profetëve të tu; por Zoti parashikon fatkeqësira kundër teje&quot;.</span> <span class="verse"><a name="24">24</a>Atëherë Sedekia, bir i Kenaanahut, u afrua dhe i ra me një shpullë Mikajahut, duke i thënë: &quot;Nga kaloi Fryma e Zotit kur doli nga unë për të folur me ty?&quot;.</span> <span class="verse"><a name="25">25</a>Mikajahu u përgjigj: &quot;Do ta shohësh ditën që do të shkosh, në një dhomë të brendshme për t'u fshehur&quot;.</span> <span class="verse"><a name="26">26</a>Atëherë mbreti i Izraelit tha: &quot;Merre Mikajahun dhe çoje tek Amoni, guvernatori i qytetit dhe tek Joasi, bir i mbretit, dhe u thuaj atyre:</span> <span class="verse"><a name="27">27</a>Kështu thotë mbreti: &quot;Futeni këtë në burg dhe ushqeheni me bukë dhe me ujë hidhërimi, deri sa të kthehem shëndoshë e mirë&quot;.</span> <span class="verse"><a name="28">28</a>Atëherë Mikajahu tha: &quot;Në rasat se ti kthehesh shëndoshë e mirë, kjo do të thotë se Zoti nuk ka folur nëpërmjet meje&quot;. Dhe shtoi: &quot;Dëgjoni, o popuj të tërë!&quot;.</span> <span class="verse"><a name="29">29</a>Mbreti i Izraelit dhe Jozafati, mbret i Judës, dolën, pra, kundër Ramothit të Galaadit.</span> <span class="verse"><a name="30">30</a>Mbreti i Izraelit i tha Jozafatit: &quot;Unë do të ndërroj petkat që të mos njihem dhe pastaj do të shkoj të luftoj; por ti vish rrobat e tua mbretërore&quot;. Kështu mbreti i Izraelit u vesh me rroba të tjera dhe shkoi të luftojë.</span> <span class="verse"><a name="31">31</a>Mbreti i Sirisë u kishte dhënë këtë urdhër tridhjetë e dy kapitenëve të qerreve të tij, duke thënë: &quot;Mos luftoni kundër askujt, i madh apo i vogël qoftë; por vetëm kundër mbretit të Izraelit&quot;.</span> <span class="verse"><a name="32">32</a>Kështu, kur kapitenët e qerreve panë Jozafatin, ata thanë: &quot;Ky është me siguri mbreti i Izraelit&quot;. Dhe u kthyen nga ai për ta sulmuar; por Jozafati lëshoi një ulërimë.</span> <span class="verse"><a name="33">33</a>Kur kapitenët e qerreve e kuptuan që nuk ishte mbreti i Izraelit, hoqën dorë nga ndjekja.</span> <span class="verse"><a name="34">34</a>Por një njeri lëshoi rastësisht shigjetë me harkun e tij dhe goditi mbretin e Izraelit midis sythave të parzmores të tij; prandaj mbreti i tha karrocierit: &quot;Kthehu dhe më ço jashtë rrëmujës, sepse jam i plagosur&quot;.</span> <span class="verse"><a name="35">35</a>Por beteja qe aq e ashpër atë ditë, sa që mbreti u detyrua të qëndrojë në qerren e tij përpara Sirëve, dhe vdiq aty nga mbrëmja; gjaku i plagës kishte rjedhur në fund të qerres.</span> <span class="verse"><a name="36">36</a>Kur po ngrysej, një ulërimë përshkoi radhët e ushtrisë: &quot;Secili të kthehet në qytetin e vet, secili në fshatin e tij!&quot;.</span> <span class="verse"><a name="37">37</a>Kështu mbreti vdiq dhe u çua në Samari; pastaj u bë varrimi i mbretit në Samari.</span> <span class="verse"><a name="38">38</a>Pas kësaj lanë qerren dhe armët në një hauz të Samarisëç dhe qentë lëpinë gjakun e tij, sipas fjalës që kishte thënë Zoti.</span> <span class="verse"><a name="39">39</a>Pjesa tjetër e bëmave të Ashabit, të gjitha ato që ai bëri, shtëpia e fildishtë që ndërtoi dhe tërë qytetet që ngriti a nuk janë të shkruara vallë në librin e Kronikave të mbretërve të Izraelit?</span> <span class="verse"><a name="40">40</a>Kështu Ashabin e zuri gjumi me etërit e tij. Në vend të tij mbretëroi Ashaziahu, i biri.</span> <span class="verse"><a name="41">41</a>Jozafati, bir i Asas, filloi të mbretërojë mbi Judën vitin e katërt të Ashabit, mbret i Izraelit.</span> <span class="verse"><a name="42">42</a>Jozafati ishte tridhjetë e pesë vjeç kur filloi të mbretërojë, dhe mbretëroi njëzet e pesë vjet në Jeruzalem. E ëma quhej Azubah dhe ishte bijë e Shilhit.</span> <span class="verse"><a name="43">43</a>Ai ndoqi tërë rrugët e Asas, atit të tij, dhe nuk u largua prej tyre, duke bërë atë që është e drejtë në sytë e Zotit. Megjithatë vendet e larta nuk u hoqën; kështu populli vazhdonte të ofronte flijime dhe të digjte temjan në vendet e larta.</span> <span class="verse"><a name="44">44</a>Dhe Jozafati jetonte në paqe me mbretin e Izraelit.</span> <span class="verse"><a name="45">45</a>Pjesa tjetër e bëmave të Jozafatit, trimëritë e tij dhe luftrat e tij a nuk janë vallë të shkruara në librin e Kronikave të mbretërve të Judës?</span> <span class="verse"><a name="46">46</a>Ai zhduku nga vendi mbeturinat e atyre që merreshin me kurvëri dhe, që kishin mbetur nga koha e Asas, atit të tij.</span> <span class="verse"><a name="47">47</a>Në atë kohë nuk kishte asnjë mbret në Edom, por vetëm një përfaqësues i mbretit.</span> <span class="verse"><a name="48">48</a>Jozafati bëri që të ndërtohen anije në Tarshish për të vajtur në Ofir, që të kërkohej ar, por anijet nuk arritën kurrë të dalin në det, sepse u shkatërruan në Etsion-Geber.</span> <span class="verse"><a name="49">49</a>Atëherë Ashaziahu, bir i Ashabit, i tha Jozafatit: &quot;Lejo që shërbëtorët e mi të hipin mbi anijet bashkë me shërbëtorët e tu&quot;. Por Jozafati nuk pranoi.</span> <span class="verse"><a name="50">50</a>Jozafatin e zuri gjumi bashkë me etërit e tij dhe u varros bashkë me ta në qytetin e Davidit, atit të tij. Në vend të tij mbretëroi i biri Jehoram.</span> <span class="verse"><a name="51">51</a>Ashaziahu, bir i Ashabit, filloi të mbretërojë mbi Izraelin në Samari vitin e shtatëmbëdhjetë të Jozafatit, mbretit të Judës, dhe mbretëroi dy vjet mbi Izraelin.</span> <span class="verse"><a name="52">52</a>Ai bëri atë që është e keqe në sytë e Zotit dhe ndoqi rrugën e atit të tij, të nënës së tij dhe atë të Jeroboamit, birit të Nebathit, që e kishte bërë Izraelin të kryente mëkate.</span> <span class="verse"><a name="53">53</a>U vu në shërbim të Baalit dhe ra përmbys përpara tij, duke shkaktuar zemërimin e Zotit, Perëndisë të Izraelit, pikërisht ashtu si kishte vepruar i ati.</span> </p></div</div></div></body></html>