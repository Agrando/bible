<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Mbreti Salomon mbretëronte mbi tërë Izraelin.</span> <span class="verse"><a name="2">2</a>Këta ishin funksionarët e tij të lartë: Azariahu, bir i priftit Tsadok,</span> <span class="verse"><a name="3">3</a>Elihorefi dhe Ahijahu, bij të Shishas, ishin sekretarë; Jozafati, bir i Ahiludit, ishte kancelier;</span> <span class="verse"><a name="4">4</a>Benajahu, bir i Jehojadit, ishte komandant i ushtrisë; Tsadoku dhe Abiathari ishin priftërinjtë;</span> <span class="verse"><a name="5">5</a>Azariahu, bir i Nathanit, ishte kryetar i prefektëve; Zabudi, bir i Nathanit, ishte prift dhe këshilltar personal i mbretit.</span> <span class="verse"><a name="6">6</a>Ahishari ishte maxhordom dhe Adinorami, bir i Abdas, ishte caktuar për haraçet.</span> <span class="verse"><a name="7">7</a>Salomoni kishte dymbëdhjetë prefektë në të gjithë Izraelin, të cilët kujdeseshin për mbajtjen e mbretit dhe të shtëpisë së tij; secili prej tyre ishte ngarkuar për tu kujdesur për një muaj në vit.</span> <span class="verse"><a name="8">8</a>Këto janë emrat e tyre: Ben-Hur në krahinën malore të Efraimit;</span> <span class="verse"><a name="9">9</a>Ben-Dekjer në Makats, Shaalbim, Beth-Shemesh dhe Elon të Beth-Hananit;</span> <span class="verse"><a name="10">10</a>Ben-Hesed në Aruboth; Sokothi dhe tërë vendi i Heferit ishin pronë e tij;</span> <span class="verse"><a name="11">11</a>Ben-Abinabadi, në gjithë krahinën e Dorit; Tafatha, bijë e Salomonit, ishte gruaja e tij;</span> <span class="verse"><a name="12">12</a>Baana, bir i Ahiludit, kishte Taanakun, Megidon dhe tërë Beth-Shenin, që është pranë Tsarethanit, poshtë Jizreelit, dhe që shtrihet nga Beth-Sheani deri në Abel-Meholahu dhe matanë Jokneamit.</span> <span class="verse"><a name="13">13</a>Ben-Geber, në Ramoth të Galaadit, kishte fshatrat e Jairit, birit të Manasit, në Galaad, si edhe Argobin në Bashan, gjashtëdhjetë qytete të mëdha me mure dhe shule prej bronzi;</span> <span class="verse"><a name="14">14</a>Ahinadabi, bir i Idos, në Mahanaim;</span> <span class="verse"><a name="15">15</a>Ahimatsi, në Neftali; edhe ai kishte për grua Basmethin, një nga bijat e Salomonit;</span> <span class="verse"><a name="16">16</a>Banahun, bir i Hushait, në Asher dhe në Aloth;</span> <span class="verse"><a name="17">17</a>Jozafati, bir i Parnahut, në Isakar;</span> <span class="verse"><a name="18">18</a>Shimei, bir i Elahut, në Beniamin;</span> <span class="verse"><a name="19">19</a>Geberi, bir i Urit, në vendin e Galaadit, në vendin e Sihonit, mbretit të Amorejve, dhe të Ogut, mbretit të Bashanit; ai ishte i vetmi prefekt që ishte në vend.</span> <span class="verse"><a name="20">20</a>Juda dhe Izraeli ishin të shumtë si rëra që është në bregun e detit. Ata hanin dhe pinin me gaz.</span> <span class="verse"><a name="21">21</a>Kështu Salomoni sundone mbi gjithë mbretërinë nga Lumi deri në vendin e Filistejve dhe në kufijtë e Egjiptit. Këta i sillnin haraçe dhe i shërbyen tërë ditët e jetës së tij.</span> <span class="verse"><a name="22">22</a>Furnizimi ditor i ushqimeve për Salomonin përbëhej nga tridhjetë kore lule dielli dhe gjashtëdhjetë kore mielli të zakonshëm,</span> <span class="verse"><a name="23">23</a>dhjetë qe të majmë, njëzet qe të kullotës dhe njëqind dele pa llogaritur drerët, gazelat, kapronjtë dhe shpendët e majmë.</span> <span class="verse"><a name="24">24</a>Ai sundonte gjithë vendin nga kjo anë e Lumit, nga Tifsahu deri në Gaza, mbi tërë mbretërit nga kjo anë e Lumit, dhe jetonte në paqe me të gjithë shtetet kufitare që ishin rreth e qark.</span> <span class="verse"><a name="25">25</a>Juda dhe Izraeli, nga Dani deri në Beer-Sheba, jetuan të sigurtë, secili nën pjergullën dhe fikun e tij, tërë kohën që mbretëroi Salomoni.</span> <span class="verse"><a name="26">26</a>Salomoni kishte gjithashtu dyzet mijë stalla kuajsh për qerret e tij dhe dymbëdhjetë mijë kalorës.</span> <span class="verse"><a name="27">27</a>Këta prefektë, secili në muajin e tij, merreshin me mbajtjen e mbretit Salomon dhe të gjithë atyre që pranoheshin në tryezën e tij; dhe nuk linin t'u mungonte asgjë.</span> <span class="verse"><a name="28">28</a>Sillnin edhe elbin dhe kashtën për kuajt dhe mushkat në vendin e duhur, secili sipas urdhrave që kishte marrë.</span> <span class="verse"><a name="29">29</a>Perëndia i dha Salomonit dituri, zgjuarsi të madhe dhe një mëndje të hollë si rëra që është në bregun e detit.</span> <span class="verse"><a name="30">30</a>Dhe dituria e Salomonit ia kaloi diturisë të të gjithë bijve të Lindjes dhe tërë diturisë të Egjiptasve.</span> <span class="verse"><a name="31">31</a>Ai ishte më i ditur se çdo njeri tjetër: më tepër se Ezrahiti Ethan; më tepër se Hemani, se Kakoli dhe se Darda, bijtë e Maholit; dhe fama e tij u përhap në të gjitha kombet e afërta.</span> <span class="verse"><a name="32">32</a>Shqiptoi tre mijë proverba dhe kantikët e tij qenë një mijë e pesëqind.</span> <span class="verse"><a name="33">33</a>Foli edhe për drurët, nga kedri i Libanit deri në isopin që mbin nga muri; foli gjithashtu për kafshët, për zogjtë, për rrëshqanorët dhe për peshqit.</span> <span class="verse"><a name="34">34</a>Nga të gjithë popujt vinin njerëz për të dëgjuar diturinë e Salomonit; ata ishin të dërguar nga tërë mbretërit e dheut që kishin dëgjuar të flitej për diturinë e tij.</span> </p></div</div></div></body></html>