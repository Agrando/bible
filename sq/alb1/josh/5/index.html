<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/josh/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/josh">Joshua</a> &gt <strong>Chapter 5</strong></div><p><span class="verse"><a name="1">1</a>Kur të gjithë mbretërit e Amorejve që ndodheshin matanë Jordanit në drejtim të perëndimit dhe tërë mbretërit e Kananejve që ishin pranë detit mësuan që Zoti kishte tharë ujërat e Jordanit para bijve</span> <span class="verse"><a name="2">2</a>Në atë kohë Zoti i tha Jozueut: &quot;Bëj thika prej guri dhe fillo përsëri të rrethpresësh bijtë e Izraelit&quot;.</span> <span class="verse"><a name="3">3</a>Kështu Jozueu bëri thika prej guri dhe rrethpreu bijtë e Izraelit mbi kodrinën e Haaralothit.</span> <span class="verse"><a name="4">4</a>Kjo qe arsyeja për të cilin Jozueu i rrethpreu; i tërë populli që kishte dalë nga Egjipti, meshkujt, tërë burrat luftëtarë, kishin vdekur në shkretëtirë gjatë rrugës, mbasi kishin dalë nga Egjipti.</span> <span class="verse"><a name="5">5</a>Ndërsa tërë populli që kishte dalë nga Egjipti ishte rrethprerë, tërë populli që kishte lindir në shkretëtirë gjatë rrugës mbas daljes nga Egjipti, nuk ishte rrethprerë.</span> <span class="verse"><a name="6">6</a>Në fakt bijtë e Izraelit kishin ecur dyzet vjet nëpër shkretëtirë deri sa tërë populli, domethënë luftëtarët që kishin dalë nga Egjipti, u shkatërruan, sepse nuk i ishin bindur zërit të Zotit. Atyre  Zoti u ishte betuar që nuk do t'u tregonte  vendin që do t'u jepte etërve të tyre, një vend ku rrjedh qumësht dhe mjaltë.</span> <span class="verse"><a name="7">7</a>Kështu Jozueu i rrethpreu bijtë e tyre, që Perëndia i kishte vënë në vend të tyre, sepse ishin të parrethprerë, sepse nuk ishin rrethprerë gjatë rrugës.</span> <span class="verse"><a name="8">8</a>Kur mbaroi rrethprerja e tërë meshkujve, ata qëndruan atje ku ishin, në kamp, deri sa u shëruan.</span> <span class="verse"><a name="9">9</a>Atëherë Zoti i tha Jozueut: &quot;Sot ju hoqa turpërimin e Egjiptit&quot;, dhe ai vend u quajt Gilgal deri në ditët e sotme.</span> <span class="verse"><a name="10">10</a>Bijtë e Izraelit e ngritën kampin e tyre në Gilgal dhe e kremtuan Pashkën ditën e katërmbëdhjetë të muajit, në të ngrysur, në fushat e Jerikos.</span> <span class="verse"><a name="11">11</a>Të nesërmen e Pashkës hëngrën prodhime të vendit, bukë të ndorme dhe grurë të pjekur po atë ditë.</span> <span class="verse"><a name="12">12</a>Të nesërmen hëngrën prodhime të vendit, mana mbaroi; kështu bijtë e Izraelit nuk patën më manë, por atë vit hëngrën frytet e vendit të Kanaanit.</span> <span class="verse"><a name="13">13</a>Por ndodhi që, ndërsa Jozueu ishte afër Jerikos, ngriti sytë dhe shikoi, dhe ja, një njeri i qëndronte përpara, me në dorë një shpatë të zhveshur. Jozueu i doli përballë dhe i tha: &quot;A je ti për ne o për armiqtë tanë?&quot;.</span> <span class="verse"><a name="14">14</a>Ai u përgjigj: &quot;Jo, unë jam kreu i ushtrisë së Zotit; sapo kam arritur në këtë çast&quot;. Atëherë Jozueu ra përmbys para tij dhe tha: &quot;Çfarë dëshiron t'i thotë Zotëria ime shërbëtorit të tij?&quot;.</span> <span class="verse"><a name="15">15</a>Kreu i ushtrisë së Zotit i tha Jozueut: &quot;Zbath sandalet, sepse vendi ku je është i shenjtë&quot;. Dhe Jozueu veproi ashtu.</span> </p></div</div></div></body></html>