<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/josh/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/josh">Joshua</a> &gt <strong>Chapter 2</strong></div><p><span class="verse"><a name="1">1</a>Jozueu, bir i Nunit, dërgoi dy burra te Shitimi për të vëzhguar fshehurazi, duke u thënë: &quot;Shkoni, kontrolloni vendin dhe Jerikon&quot;. Kështu ata shkuan dhe hynë në shtëpinë e një prostitute, të quajtur Rahab, dhe aty banuan.</span> <span class="verse"><a name="2">2</a>Këtë gjë ia referuan mbretit të Jerikos, duke i thënë: &quot;Ja, disa bij të Izraelit erdhën këtu sonte natën për të vëzhguar vendin&quot;.</span> <span class="verse"><a name="3">3</a>Atëherë mbreti i Jerikos dërgoi t'i thotë Rahabit: &quot;Nxirri jashtë njerëzit që kanë ardhur te ti dhe kanë hyrë në shtëpinë tënde, sepse ata kanë ardhur për të vëzhguar tërë vendin&quot;.</span> <span class="verse"><a name="4">4</a>Por gruaja i mori dy burrat dhe i fshehu; pastaj tha: &quot;Éshtë e vërtetë, këta njerëz erdhën tek unë, por nuk dija nga ishin.</span> <span class="verse"><a name="5">5</a>Në çastin kur mbyllej porta e qytetit, kur ishte errësuar, ata burra dolën; nuk e di se ku shkuan; ndiqini menjëherë, sepse mund t'i arrini&quot;.</span> <span class="verse"><a name="6">6</a>(Ajo përkundrazi i kishte hipur mbi çati dhe i kishte fshehur midis kërcejve të lirit, që i kishte shtrirë mbi shtrat).</span> <span class="verse"><a name="7">7</a>Atëherë ata i ndoqën në rrugën e Jordanit, në drejtim të vahut të lumit; dhe sapo dolën ndjekësit, porta u mbyll.</span> <span class="verse"><a name="8">8</a>Por para se t'i zinte gjumi spiunët, Rahabi u ngjit pranë tyre në çati,</span> <span class="verse"><a name="9">9</a>dhe u tha atyre burrave: &quot;Unë e di që Zoti ju ka dhënë vendin, që tmerri juaj na ka zënë, dhe që të gjithë banorët e vendit dridhen nga frika para jush.</span> <span class="verse"><a name="10">10</a>Sepse ne kemi dëgjuar si i thau ujërat e Detit të Kuq Zoti përpara jush kur dolët nga Egjipti, dhe atë që ju u bëtë dy mbretërve të Amorejve, matanë Jordanit, Sihonit dhe Ogut, që vendosët t'i shfarosni.</span> <span class="verse"><a name="11">11</a>Duke dëgjuar këto gjëra zemra jonë u mpak, për shkakun tuaj askujt nuk i mbeti asnjë fije trimërie, sepse Zoti, Perëndia juaj, është Perëndi atje lart në qiejt dhe këtu poshtë në tokë.</span> <span class="verse"><a name="12">12</a>Prandaj, ju lutem, betohuni në emër të Zotit që, ashtu si kam treguar dhembshuri ndaj jush, edhe ju do të tregoni po atë dhembshuri ndaj shtëpisë së atit tim; më jepni, pra, një shenjë të sigurt,</span> <span class="verse"><a name="13">13</a>që do t'i lini të gjallë atin tim, nënën time, vëllezërit dhe motrat e mia dhe të gjitha gjërat që u përkasin atyre, dhe që do të shpëtoni jetën tonë nga vdekja&quot;.</span> <span class="verse"><a name="14">14</a>Ata burra iu përgjigjën: &quot;Jeta jonë për atë tuajën, mjaft që të mos e tregoni çështjen tonë; dhe kur Zoti do të na japë vendin, ne do të të trajtojmë me mëshirë dhe me shpirtlirësi&quot;.</span> <span class="verse"><a name="15">15</a>Atëherë ajo i zbriti nga dritarja me një litar, sepse shtëpia e saj ndodhej mbi muret e qytetit, dhe ajo banonte mbi muret.</span> <span class="verse"><a name="16">16</a>Dhe u tha atyre: &quot;Shkoni në drejtim të malit, që ndjekësit tuaj të mos ju gjejnë; dhe qëndroni tri ditë të fshehur atje, deri sa të kthehen ndjekësit tuaj; pastaj do të vazhdoni rrugën tuaj&quot;.</span> <span class="verse"><a name="17">17</a>Atëherë ata burra i thanë: &quot;Ne do të çlirohemi nga betimi që na detyrove të bëjmë,</span> <span class="verse"><a name="18">18</a>po të jetë se, kur të hyjmë në këtë vend, ti nuk ngjit në dritaren nga e cila po na zbret këtë kordon të hollë me ngjyrë të kuqerreme dhe po nuk mblodhe në shtëpinë tënde atin tënd, nënën tënde vëllezërit e tu dhe tërë familjen e atit tënd.</span> <span class="verse"><a name="19">19</a>Por në rast se dikush del jashtë pragut të shtëpisë sate, gjaku i tij do të bjerë mbi krye të vet, dhe ne nuk do të kemi faj për këtë; por gjaku i kujtdo qoftë që do të jetë me ty në shtëpi do të  bjerë mbi kokën tonë, në qoftë se dikush i prek  me dorë.</span> <span class="verse"><a name="20">20</a>Por në rast se ti tregon punën tonë, ne do të çlirohemi nga betimi që na ke detyruar të bëjmë&quot;.</span> <span class="verse"><a name="21">21</a>Ajo tha: &quot;U bëftë ashtu si thatë ju&quot;. Pastaj u nda me ta dhe ata ikën. Ajo lidhi në dritare kordonin e hollë të kuqerremë.</span> <span class="verse"><a name="22">22</a>Ata ikën, pra, dhe shkuan në mal ku ndenjën tri ditë, deri sa u kthyen ndjekësit; ndjekësit i kishin kërkuar gjatë gjithë rrugës, por pa i gjetur dot.</span> <span class="verse"><a name="23">23</a>Kështu të dy burrat u kthyen, zbritën nga mali, kaluan Jordanin dhe erdhën te Jozueu, bir i Nunit, dhe i treguan të gjitha ato që kishin kaluar.</span> <span class="verse"><a name="24">24</a>Dhe i thanë Jozueut: &quot;Me siguri Zoti na e ka lënë në duart tona tërë vendin; që tani tërë banorët e vendit dridhen nga frika para nesh&quot;.</span> </p></div</div></div></body></html>