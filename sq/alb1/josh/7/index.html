<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/josh/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/josh">Joshua</a> &gt <strong>Chapter 7</strong></div><p><span class="verse"><a name="1">1</a>Por bijtë e Izraelit kryen një shkelje rreth gjërave të caktuara për shfarosje, sepse Akani, djalë i Karmit, i Zabdiut, birit të Zerahut, nga fisi i Judës, mori disa sende të caktuara për shfarosje,</span> <span class="verse"><a name="2">2</a>Ndërkaq Jozueu dërgoi njerëz nga Jeriko në Ai, që është afër Beth-Avenit, i cili ndodhet në lindje të Bethelit, dhe u tha atyre: &quot;Ngjituni për të vëzhguar vendin&quot;. Kështu njerëzit u ngjitën për të vëzhguar Ain.</span> <span class="verse"><a name="3">3</a>Pastaj u kthyen tek Jozueu dhe i thanë: &quot;Nuk është e nevojshme të ngjitet tërë populli; por le të ngjiten dy mijë a tre mijë burra për të sulmuar Ain; mos e lodh tërë popullin, sepse ata të Ait janë të paktë në numër&quot;.</span> <span class="verse"><a name="4">4</a>Kështu u ngjitën rreth tre mijë burra të zgjedhur nga radhët e popullit, por para burrave të Ait, ua mbathën këmbëve.</span> <span class="verse"><a name="5">5</a>Dhe burrat e Ait vranë rreth tridhjetë e gjashtë prej tyre; i ndoqën nga porta e qytetit deri në Shebarim, duke i goditur në tatëpjetë. Dhe zemra e popullit u ligështua, u bë si uji.</span> <span class="verse"><a name="6">6</a>Jozueu i grisi atëherë rrobat e tij dhe ra përmbys me fytyrë për tokë, përpara arkës së Zotit deri në mbrëmje, ai dhe pleqtë e Izraelit, dhe hodhën pluhur mbi kokën e tyre.</span> <span class="verse"><a name="7">7</a>Pastaj Jozueu tha: &quot;O Zot, o Zot, pse bëre që ky popull të kalojë Jordanin dhe të bjerë në duart e Amorejve për t'u vrarë? Ah, sikur të ishim kënaqur duke qëndruar këtej Jordanit!</span> <span class="verse"><a name="8">8</a>O Zot, ç'mund të them pasi Izraeli i ktheu kurrizin armikut të tij?</span> <span class="verse"><a name="9">9</a>Kananejtë dhe tërë banorët e vendit do ta marrin vesh, do të na rrethojnë dhe do të zhdukin emrin tonë nga faqja e dheut; çfarë do të bësh ti atëherë për emrin tënd të madh?&quot;.</span> <span class="verse"><a name="10">10</a>Por Zoti i tha Jozueut: &quot;Çohu! Pse rri përmbys me fytyrë për tokë?</span> <span class="verse"><a name="11">11</a>Izraeli ka mëkatuar; ata kanë shkelur besëlidhjen që u kisha porositur; kanë marrë madje gjëra të caktuara që të shfarosen, kanë vjedhur dhe kanë gënjyer; dhe pastaj i kanë vënë midis plaçkave të tyre.</span> <span class="verse"><a name="12">12</a>Prandaj bijtë e Izraelit nuk mund t'iu bëjnë ballë armiqve të tyre, dhe kanë kthyer kurrizin para tyre, sepse janë bërë ata vetë të mallkuar. Unë nuk do të jem më me ju, në rast se nuk shkatërroni gjërat e caktuara që të shfarosen midis jush.</span> <span class="verse"><a name="13">13</a>Çohu, shenjtëro popullin dhe i thuaj: &quot;Shenjtërohuni për nesër, sepse kështu ka thënë Zoti, Perëndia i Izraelit: &quot;O Izrael, në gjirin tënd ka gjëra të caktuara për t'u shkatërruar. Ti nuk do të mund  t'u bësh ballë armiqve të tu, për deri sa  nuk ke hequr gjërat e caktuara për shkatërrim midis jush.</span> <span class="verse"><a name="14">14</a>Nesër në mëngjes, pra, do të paraqiteni, fis më fis, dhe fisi, që Zoti do të caktojë do të paraqitet, familje më familje, dhe familja që Zoti do të caktojë do të shkojë shtëpi më shtëpi, dhe shtëpia  që Zoti do të caktojë ka për t'u paraqitur  me të gjithë njerëzit e saj.</span> <span class="verse"><a name="15">15</a>Dhe atij që do t'i gjenden gjëra të caktuara të shfarosen do t'i vihet flaka, atij vet dhe gjithçka që i përket, sepse ka shkelur besëlidhjen e Zotit dhe ka kryer një gjë të keqe në Izrael&quot;&quot;.</span> <span class="verse"><a name="16">16</a>Jozueu, pra, u ngrit herët në mëngjes dhe e renditi Izraelin simbas fiseve të tij; dhe u caktua fisi i Judës.</span> <span class="verse"><a name="17">17</a>Pastaj afroi familjet e Judës, dhe u caktua familja e Zarhitëve. Pastaj afroi familjen e Zarhitëve, person mbas personi, dhe u caktua Zabdi.</span> <span class="verse"><a name="18">18</a>Pastaj afroi shtëpinë e Zabdit, person për person, dhe u caktua Akani, bir i Karmit, i Zabdit, birit të Zerahut, nga fisi i Judës.</span> <span class="verse"><a name="19">19</a>Atëherë Jozueu i tha Akanit: &quot;Biri im, të lutem, mbushe me lavdi Zotin, Perëndinë e Izraelit, rrëfeji atij dhe më thuaj atë që ke bërë; mos ma fshih&quot;.</span> <span class="verse"><a name="20">20</a>Akani iu përgjigj Jozueut dhe i tha: &quot;Në të vërtetë jam unë që kam mëkatuar kundër Zotit, Perëndisë së Izraelit, dhe ja ç'kam bërë.</span> <span class="verse"><a name="21">21</a>Kur pashë midis plaçkës një mantel të bukur të Shinarit, dyqind sikla argjendi dhe një shufër ari që peshon pesëdhjetë sikla, pata një dëshirë të madhe për to dhe i mora; dhe ja, i kam fshehur në  tokë në mes të çadrës sime; dhe argjendi është  poshtë&quot;.</span> <span class="verse"><a name="22">22</a>Atëherë Jozueu dërgoi lajmëtarë që vrapuan në çadër; dhe ja, plaçka ishte fshehur në çadrën e tij, dhe argjendi ndodhej poshtë.</span> <span class="verse"><a name="23">23</a>Ata e morën nga çadra, ia çuan Jozueut dhe tërë bijve të Izraelit, dhe e vendosën përpara Zotit.</span> <span class="verse"><a name="24">24</a>Atëherë Jozueu, dhe tërë Izraeli bashkë me të, mori Akanin, birin e Zerahut, argjendin, mantelin, shufrën prej ari, bijtë dhe bijat e tij, qetë e tij, gomarët e tij, delet e tij dhe të gjitha gjërat  që i përkisnin, dhe i ngjiti në luginën e  Akorit.</span> <span class="verse"><a name="25">25</a>Dhe Jozueu tha: &quot;Pse na vure në telashe? Zoti do të të vërë në telashe ty sot!&quot;. Dhe i tërë Izraeli e vrau me gurë; dhe mbasi e vranë me gurë, e dogjën në zjarr.</span> <span class="verse"><a name="26">26</a>Pastaj ngritën mbi të një grumbull të madh gurësh, që ekziston edhe sot. Kështu Zoti u qetësua nga rrëmbimi i zemërimit të tij. Prandaj ky vend quhet edhe sot lugina e Akorit.</span> </p></div</div></div></body></html>