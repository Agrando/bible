<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/josh">Joshua</a> &gt <strong>Chapter 4</strong></div><p><span class="verse"><a name="1">1</a>Kur tërë populli mbaroi së kapërcyeri Jordanin, Zoti i foli Jozueut, duke i thënë:</span> <span class="verse"><a name="2">2</a>&quot;Merrni nga radhët e popullit dymbëdhjetë burra, një për çdo fis,</span> <span class="verse"><a name="3">3</a>dhe u jepni këtë urdhër, duke thënë: &quot;Merrni dymbëdhjetë gurë që këtej, në mes të Jordanit, pikërisht në vendin ku u ndalën këmbët e priftërinjve, i merrni, me vete matanë lumit dhe i vendosni në vendin ku do të strehoheni sonte&quot;&quot;.</span> <span class="verse"><a name="4">4</a>Atëherë Jozueu thirri dymbëdhjetë burrat që kishte zgjedhur ndër bijtë e Izraelit, një për çdo fis,</span> <span class="verse"><a name="5">5</a>dhe u tha atyre: &quot;Kaloni para arkës së Zotit, Perëndisë tuaj, në mes të Jordanit, dhe secili prej jush të mbajë në kurriz një gur, simbas numrit të fiseve të bijve të Izraelit,</span> <span class="verse"><a name="6">6</a>me qëllim që kjo të jetë një shenjë midis jush. Kur në të ardhmen bijtë tuaj do t'ju pyesin, duke thënë: &quot;Ç'janë për ju këta gurë?&quot;,</span> <span class="verse"><a name="7">7</a>ju do t'u përgjigjeni kështu: &quot;Ujërat e Jordanit u ndanë para arkës së besëlidhjes të Zotit; kur ajo kaloi Jordanin, ujërat e tij u ndanë dhe këta gurë do të jenë për bijtë e Izraelit një kujtim për jetë&quot;&quot;.</span> <span class="verse"><a name="8">8</a>Bijtë e Izraelit bënë pikërisht ashtu si i kishte urdhëruar Jozueu: morën dymbëdhjetë gurë në mes të Jordanit, ashtu si e kishte porositur Zoti Jozueun, në bazë të numrit të fiseve të Izraelit, dhe  i morën me vete matanë lumit në vendin ku do  të kalonin natën, dhe i vendosën aty.</span> <span class="verse"><a name="9">9</a>Jozueu ngriti gjithashtu dymbëdhjetë gurë në mes të Jordanit, në vendin ku ishin ndalur këmbët e priftërinjve që mbanin arkën e besëlidhjes; dhe aty kanë mbetur deri më sot.</span> <span class="verse"><a name="10">10</a>Priftërinjtë që mbanin arkën u ndalën në mes të Jordanit deri sa u plotësua tërësisht ajo që i kishte urdhëruar Zoti Jozueut t'i thoshte popullit, në bazë të të gjitha atyre që Moisiu i kishte urdhëruar</span> <span class="verse"><a name="11">11</a>Kur tërë populli mbaroi së kaluari, arka e Zotit dhe priftërinjtë kaluan në prani të popullit.</span> <span class="verse"><a name="12">12</a>Bijtë e Rubenit, bijtë e Gadit dhe gjysma e fisit të Manasit kaluan të armatosur në krye të bijve të Izraelit, ashtu siç u kishte thënë Moisiu.</span> <span class="verse"><a name="13">13</a>Rreth dyzet mijë njerëz me veshje lufte kaluan para Zotit në fushat e Jerikos, gati për të luftuar.</span> <span class="verse"><a name="14">14</a>Po atë ditë, Zoti e bëri të madh Jozueun në sytë e tërë Izraelit, dhe banorët e tij patën frikë nga ai ashtu si patën frikë nga Moisiu gjatë gjithë ditëve të jetës së tij.</span> <span class="verse"><a name="15">15</a>Pastaj Zoti i foli Jozueut dhe i tha:</span> <span class="verse"><a name="16">16</a>&quot;Urdhëro priftërinjtë që mbajnë arkën e Dëshmisë të dalin nga Jordani&quot;.</span> <span class="verse"><a name="17">17</a>Atëherë Jozueu urdhëroi priftërinjtë duke u thënë: &quot;Dilni nga Jordani&quot;.</span> <span class="verse"><a name="18">18</a>Dhe ndodhi që kur priftërinjtë që mbanin arkën e besëlidhjes së Zotit, dolën nga Jordani dhe tabanët e këmbëve të tyre shkelën tokën e thatë, ujërat e Jordanit u kthyen në vendin e tyre dhe filluan  të rrjedhin si më parë në lartësinë e brigjeve  të tij.</span> <span class="verse"><a name="19">19</a>Populli doli nga Jordani ditën e dhjetë të muajit të parë dhe ngriti kampin e tij në Gilgal, në skajin lindor të Jerikos.</span> <span class="verse"><a name="20">20</a>Ata dymbëdhjetë gurë që i kishin marrë nga Jordani, Jozueu i çoi në Gilgal.</span> <span class="verse"><a name="21">21</a>Pastaj u foli bijve të Izraelit dhe u tha atyre: &quot;Kur në të ardhmen bijtë tuaj do t'i pyesin etërit e tyre duke thënë: &quot;Ç'janë këta gurë?&quot;,</span> <span class="verse"><a name="22">22</a>ju do t'ua bëni të ditur bijve tuaj, duke thënë: &quot;Izraeli e kaloi këtë Jordan në të thatë,</span> <span class="verse"><a name="23">23</a>sepse Zoti, Perëndia juaj, i thau ujërat e Jordanit para jush deri sa të kalonit, ashtu si Zoti, Perëndia juaj, veproi në Detin e Kuq, të cilin e thau para nesh deri sa të kalonim,</span> <span class="verse"><a name="24">24</a>me qëllim që tërë popujt e tokës të pranojnë që Zoti ka dorë të fuqishme, dhe që ju të keni gjithnjë frikë nga Zoti, Perëndia juaj&quot;&quot;. i Pashkës</span> </p></div</div></div></body></html>