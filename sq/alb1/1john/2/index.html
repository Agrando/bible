<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1john">1 John</a> &gt <strong>Chapter 2</strong></div><p><span class="verse"><a name="1">1</a>Dhe nga kjo e dimë se e kemi njohur atë, në qoftë se i zbatojmë urdhërimet e tij.</span> <span class="verse"><a name="2">2</a>Ai që thotë: ''Unë e kam njohur atë'', dhe nuk zbaton urdhërimet e tij, është gënjeshtar dhe e vërteta nuk është në të.</span> <span class="verse"><a name="3">3</a>Por kush e zbaton fjalën e tij, në të me të vërtetë dashuria e Perëndisë është përsosur. Nga kjo e njohim se jemi në të.</span> <span class="verse"><a name="4">4</a>Ai që thotë se qëndron në të, duhet të ecë edhe vetë sikurse ka ecur ai.</span> <span class="verse"><a name="5">5</a>Vëllezër, nuk ju shkruaj një urdhërim të ri, por një urdhërim të vjetër, që e kishit nga fillimi: urdhërimi i vjetër është fjala që dëgjuat nga fillimi.</span> <span class="verse"><a name="6">6</a>E megjithatë po ju shkruaj një urdhërim të ri, që është i vërtetë në të dhe në ju, sepse errësira po shkon dhe tashmë po ndrit drita e vërtetë.</span> <span class="verse"><a name="7">7</a>Ai që thotë se është në dritë dhe urren vëllanë e vet, është ende në errësirë.</span> <span class="verse"><a name="8">8</a>Ai që e do vëllanë e vet qëndron në dritë dhe nuk ka asgjë në të që e bënë të bjerë.</span> <span class="verse"><a name="9">9</a>Por ai që urren vëllanë e vet është në errësirë, ecën në errësirë dhe nuk di ku shkon, sepse errësira ia ka verbuar sytë.</span> <span class="verse"><a name="10">10</a>Djema, ju shkruaj sepse mëkatet ju janë falur nëpërmjet emrit të tij.</span> <span class="verse"><a name="11">11</a>Etër, ju shkruaj sepse ju e keni njohur atë që është që nga fillimi. Të rinj, ju shkruaj sepse e mundët të ligun. Djema, po ju shkruaj sepse e keni njohur Atin.</span> <span class="verse"><a name="12">12</a>Etër, ju kam shkruar sepse e keni njohur atë që është nga fillimi. Të rinj, ju kam shkruar sepse jeni të fortë dhe fjala e Perëndisë qëndron në ju dhe sepse e mundët të ligun.</span> <span class="verse"><a name="13">13</a>Mos e doni botën, as gjërat që janë në botë. Ne qoftë se ndokush do botën, dashuria e Atit nuk është në të,</span> <span class="verse"><a name="14">14</a>sepse gjithçka që është në botë, lakmia e mishit, lakmia e syve dhe krenaria e jetës, nuk vjen nga Ati, por nga bota.</span> <span class="verse"><a name="15">15</a>Dhe bota kalon me lakminë e saj; por ai që bën vullnetin e Perëndisë mbetet përjetë.</span> <span class="verse"><a name="16">16</a>Fëmijë, është ora e fundit. Dhe, sikurse e dëgjuat, antikrishti duhet të vijë, dhe tani janë shfaqur shumë antikrishtë; prej nga e dimë se është ora e fundit.</span> <span class="verse"><a name="17">17</a>Mes nesh dolën, por nuk ishin nga tanët, sepse, po të ishin nga tanët, do të kishin qëndruar me ne; por kjo ndodhi që të dalë se nuk janë të gjithë nga tanët.</span> <span class="verse"><a name="18">18</a>Por ju keni vajosjen nga i Shenjti dhe i dini çdo gjë.</span> <span class="verse"><a name="19">19</a>Nuk ju shkrova juve sepse nuk e njihni të vërtetën, por sepse ju e njihni dhe sepse asnjë gënjeshtër nuk del nga e vërteta.</span> <span class="verse"><a name="20">20</a>Kush është gënjeshtari, veçse ai që mohon se Jezus është Krishti? Antikrishti është ai, që mohon Atin dhe Birin.</span> <span class="verse"><a name="21">21</a>Kushdo që mohon Birin, s'ka as Atin; kushdo që njeh Birin, ka edhe Atin.</span> <span class="verse"><a name="22">22</a>Ajo që ju, pra, dëgjuat nga fillimi le të qëndrojë në ju; në qoftë se ajo që dëgjuat nga fillimi qëndron në ju, edhe ju do të qëndroni në Birin dhe në Atin.</span> <span class="verse"><a name="23">23</a>Dhe ky është premtimi që ai na bëri: jeta e përjetshme.</span> <span class="verse"><a name="24">24</a>Ju shkrova këto gjëra për ata që kërkojnë t'ju gënjejnë.</span> <span class="verse"><a name="25">25</a>Dhe, sa për ju, vajosja që keni marrë prej tij qëndron në ju dhe nuk keni nevojë që ndokush t'ju mësojë; por, duke qenë se vajosja e tij ju mëson çdo gjë dhe është e vërtetë e nuk është gënjeshtër, qëndroni në të ashtu sikurse ju mësoi.</span> <span class="verse"><a name="26">26</a>Edhe tani, djema, qëndroni në të që, kur të shfaqet ai, ne të mund të kemi besim, dhe në ardhjen e tij të mos turpërohemi para Tij.</span> <span class="verse"><a name="27">27</a>Në qoftë se e dini se ai është i drejtë, ta dini se kushdo që praktikon drejtësinë ka lindur prej tij.</span> <span class="verse"><a name="28">28</a>Shikoni ç'dashuri të madhe na dha Ati, që të quhemi bij të Perëndisë. Prandaj bota nuk na njeh, sepse nuk e ka njohur atë.</span> <span class="verse"><a name="29">29</a>Shumë të dashur, tani jemi bij të Perëndisë, por ende nuk është shfaqur ç'do të jemi; por dimë se, kur të shfaqet ai, do të jemi të ngjashëm me të, sepse do ta shohim se si është ai.</span> </p></div</div></div></body></html>