<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mal">Malachi</a> &gt <strong>Chapter 3</strong></div><p><span class="verse"><a name="1">1</a>&quot;Ja, unë po dërgoj lajmëtarin tim për të përgatitur rrugën para meje. Dhe menjëherë Zoti, që ju kërkoni, do të hyjë në tempullin e vet, engjëlli i besëlidhjes që ju kërkoni me endje, ja, do të vijë&quot;, thotë Zoti i ushtrive.</span> <span class="verse"><a name="2">2</a>&quot;Po kush do të mund të durojë ditën e ardhjes së tij? Kush do të mund të qëndrojë më këmbë ditën kur ai do të shfaqet? Ai është si zjarri i shkrirësit, si soda e larësve.</span> <span class="verse"><a name="3">3</a>Ai do të ulet si ai që shkrin dhe pastron argjendin; do t'i pastrojë bijtë e Levit dhe do t'i rafinojë si arin e argjendin, me qëllim që ata të mund t'i ofrojnë Zotit një blatim me drejtësi.</span> <span class="verse"><a name="4">4</a>Atëherë oferta e Judës dhe e Jeruzalemit do të pëlqehet nga Zoti, si në kohët e shkuara, si në vitet e mëparshme.</span> <span class="verse"><a name="5">5</a>Kështu unë do t'ju afrohem për gjykim dhe do të jem një dëshmitar i gatshëm kundër magjistarëve, kundër shkelësve të kurorës, kundër atyre që bëjnë betime të rreme, kundër atyre që vjedhin mëditjen  e punëtorit, që shtypin të venë dhe jetimin,  që dëbojnë të huajin dhe nuk më kanë frikë&quot;, thotë Zoti i ushtrive.</span> <span class="verse"><a name="6">6</a>&quot;Unë jam Zoti, nuk ndryshoj; prandaj ju, o bij të Jakobit, nuk jeni konsumuar.</span> <span class="verse"><a name="7">7</a>Që në ditët e etërve tuaj ju jeni larguar nga statutet e mia dhe nuk i keni respektuar. Kthehuni tek unë dhe unë do të kthehem tek ju&quot;, thotë Zoti i ushtrive. &quot;Por ju thoni: &quot;Si duhet të kthehemi?&quot;.</span> <span class="verse"><a name="8">8</a>Një njeri do të vjedhë Perëndinë? Megjithatë ju më vidhni dhe pastaj thoni: &quot;Çfarë të kemi vjedhur?&quot;. Të dhjetën dhe ofertat.</span> <span class="verse"><a name="9">9</a>Mallkimi ju ka qëlluar, sepse më vidhni, po, mbarë kombi.</span> <span class="verse"><a name="10">10</a>Sillni gjithë të dhjetat në shtëpinë e thesarit, që të ketë ushqim në shtëpinë time dhe pastaj më vini në provë për këtë gjë&quot;, thotë Zoti i ushtrive, &quot;në se unë nuk do t'i hap pragjet e qiellit dhe  nuk do të derdh mbi ju aq shumë bekim, sa  nuk do të keni vend të mjaftueshëm ku ta shtini.</span> <span class="verse"><a name="11">11</a>Përveç kësaj do të qortoj shumë për ju gllabëruesin, me qëllim që ai të mos shkatërrojë më frytin e tokës suaj, dhe vreshti juaj nuk do të rreshtë të sjellë për ju fryt në fushë&quot;, thotë Zoti i ushtrive.</span> <span class="verse"><a name="12">12</a>&quot;Të gjitha kombet do t'ju shpallin të lumtur, sepse ju do të jeni një vend kënaqësish&quot;, thotë Zoti i ushtrive.</span> <span class="verse"><a name="13">13</a>&quot;Keni përdorur fjalë të ashpra kundër meje&quot;, thotë Zoti. &quot;Megjithatë thoni: &quot;Çfarë kemi thënë kundër teje?&quot;.</span> <span class="verse"><a name="14">14</a>Keni thënë: &quot;Éshtë e kotë t'i shërbesh Perëndisë; ç'përfitim kemi nga respektimi i urdhërimeve të tij dhe nga vajtja para Zotit të ushtrive të veshur me rroba zie?</span> <span class="verse"><a name="15">15</a>Prandaj ne i shpallim të lumtur krenarët. Ata që kryejnë paudhësi jo vetëm përfitojnë, por ndonëse e provokojnë Perëndinë, mbeten të pandëshkuar&quot;&quot;.</span> <span class="verse"><a name="16">16</a>Atëherë ata që kishin frikë nga Zoti i folën njëri tjetrit. Zoti i dëgjoi me vemendje dhe një libër kujtimi u shkrua përpara tij për ata që kanë frikë nga Zoti dhe që e nderojnë emrin e tij.</span> <span class="verse"><a name="17">17</a>&quot;Ata do të jenë të mitë&quot;, thotë Zoti i ushtrive, &quot;ditën kur unë përgatis thesarin tim të veçantë, dhe unë do t'i fal, ashtu si e fal njeriu birin që i shërben atij.</span> <span class="verse"><a name="18">18</a>Atëherë do të shikoni përsëri ndryshimin ndërmjet të drejtit dhe të pabesit, ndërmjet atij që i shërben Perëndisë dhe atij që nuk i shërben atij&quot;.</span> </p></div</div></div></body></html>