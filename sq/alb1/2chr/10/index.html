<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2chr">2 Chronicles</a> &gt <strong>Chapter 10</strong></div><p><span class="verse"><a name="1">1</a>Roboami shkoi në Sikem, sepse tërë Izraeli kishte ardhur në Sikem për ta bërë mbret.</span> <span class="verse"><a name="2">2</a>Kur Jeroboami, bir i Nebatit, e mësoi këtë (ai ishte akoma në Egjipt ku kishte ikur larg pranisë së mbretit Salomon), Jeroboami u kthye nga Egjipti.</span> <span class="verse"><a name="3">3</a>Prandaj dërguan ta thërrasin. Kështu Jeroboami dhe tërë Izraeli erdhën t'i flasin Roboamit dhe i thanë:</span> <span class="verse"><a name="4">4</a>&quot;Ati yt e ka bërë zgjedhën tonë të rëndë; tani ti lehtësoje robërinë e fortë të atit tënd dhe zgjedhën e rëndë që ai na ka imponuar, dhe ne do të të shërbejmë&quot;.</span> <span class="verse"><a name="5">5</a>Ai u përgjigj kështu: &quot;Kthehuni tek unë pas tri ditësh&quot;. Pastaj populli iku.</span> <span class="verse"><a name="6">6</a>Atëherë mbreti Roboam u këshillua me pleqtë që kishin qenë në shërbim të atit të tij, Salomonit, kur ishte i gjallë, dhe i tha: &quot;Çfarë më këshilloni t'i them këtij populli?&quot;.</span> <span class="verse"><a name="7">7</a>Ata i folën duke thënë: &quot;Në rast se tregohesh dashamirës me këtë popull dhe e kënaq, duke u dhënë atyre një përgjigje të favorshme, ata do të jenë shërbëtorë të tu përgjithmon&quot;.</span> <span class="verse"><a name="8">8</a>Por Roboami hodhi poshtë këshillën e dhënë nga pleqtë dhe u konsultua me të rinjtë që ishin rritur me të dhe ishin në shërbim të tij,</span> <span class="verse"><a name="9">9</a>dhe u tha atyre: &quot;Çfarë më këshilloni t'i përgjigjem këtij populli që më foli duke thënë: &quot;Lehtësoje zgjedhën e vënë nga ati yt?&quot;&quot;.</span> <span class="verse"><a name="10">10</a>Atëherë të rinjtë që ishin rritur me të i folën, duke thënë: &quot;Kështu do t'i përgjigjesh këtij populli që të është drejtuar ty duke thënë: &quot;Ati yt e ka bërë të rëndë zgjedhën tonë; tani lehtësoje atë&quot;.  Kështu do t'u thuash atyre: &quot;Gishti im i  vogël është më i trashë se sa ijet e atit tim;</span> <span class="verse"><a name="11">11</a>prandaj në qoftë se ati im ju ka vënë një zgjedhë të rëndë, unë do ta bëj atë edhe më të rëndë; në qoftë se ati im ju ka ndëshkuar me fshikull, unë do t'ju dënoj me kamxhik&quot;&quot;.</span> <span class="verse"><a name="12">12</a>Pas tri ditëve, Jeroboami dhe tërë populli erdhën te Roboami, ashtu si kishte urdhëruar mbreti, duke thënë: &quot;Kthehuni tek unë pas tri ditësh&quot;.</span> <span class="verse"><a name="13">13</a>Mbreti iu përgjigj atyre rëndë: kështu mbreti Roboam, duke hedhur poshtë këshillën e dhënë nga pleqtë,</span> <span class="verse"><a name="14">14</a>u foli atyre sipas këshillës së dhënë nga të rinjtë, duke thënë: &quot;Ati im e ka bërë të rëndë zgjedhën tuaj, por unë do ta bëj edhe më të rëndë; ati im ju ka ndëshkuar me fshikull, unë do t'ju dënoj me kamxhik&quot;.</span> <span class="verse"><a name="15">15</a>Kështu mbreti nuk e dëgjoi popullin, sepse zhvillimi i ngjarjeve varej nga Perëndia, me qëllim që Zoti ta çonte në vend fjalën e tij, që ia kishte drejtuar Jeroboamit, birit të Nebatit, me anë të Ahijahut nga Shilohu.</span> <span class="verse"><a name="16">16</a>Kur tërë Izraeli pa që mbreti nuk e dëgjonte, iu përgjigj mbretit duke thënë: &quot;Çfarë pjese kemi ne nga Davidi? Nuk kemi asnjë trashëgimi nga biri i Isait! Secili në çadrën e vet, o Izrael! Tani kujdesohu  për shtëpinë tënde, o David!&quot;. Kështu  tërë Izraeli shkoi në çadrat e veta.</span> <span class="verse"><a name="17">17</a>Por mbi bijtë e Izraelit që banonin në qytetin e Judës mbretëroi Roboami.</span> <span class="verse"><a name="18">18</a>Mbreti Roboam dërgoi Hadoramin, të ngarkuarin me haraçet, por bijtë e Izraelit e vranë me gurë dhe ai vdiq. Atëherë mbreti Roboam u shpejtua të hipë mbi një qerre për të ikur me vrap në Jeruzalem.</span> <span class="verse"><a name="19">19</a>Kështu Izraeli ka qenë rebel ndaj shtëpisë së Davidit deri ditën e sotme.</span> </p></div</div></div></body></html>