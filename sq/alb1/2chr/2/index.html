<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2chr/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2chr">2 Chronicles</a> &gt <strong>Chapter 2</strong></div><p><span class="verse"><a name="1">1</a>Pastaj Salomoni vendosi të ndërtojë një tempull në emër të Zotit dhe një pallat për vete.</span> <span class="verse"><a name="2">2</a>Salomoni rekrutoi shtatëdhjetë mijë burra që të mbartnin pesha, tetëdhjetë mijë të nxirrnin gurë në malet dhe tre mijë e gjashtëqind veta për t'i mbikqyrur.</span> <span class="verse"><a name="3">3</a>Pastaj Salomoni i çoi fjalë Hiramit, mbretit të Tiros: &quot;Ashtu si ke bërë me Davidin, atin tim, të cilit i dërgove kedra për të ndërtuar një shtëpi në të cilën të banonte, bëj të njëjtën gjë me mua.</span> <span class="verse"><a name="4">4</a>Ja unë jam duke ndërtuar një tempull në emër të Zotit, Perëndisë tim, për t'ia kushtuar atij, për të djegur para tij temjan erëmirë, për të ekspozuar vazhdimisht bukët e paraqitjes dhe për të ofruar  olokauste në mëngjes dhe në mbrëmje, të  shtunave, kur të ketë hënë të re dhë në festat e caktuara nga Zoti, Perëndia ynë. Ky është një ligj i përjetshëm për Izraelin.</span> <span class="verse"><a name="5">5</a>Tempulli që unë do të ndërtoj do të jetë i madh, sepse Perëndia ynë është më i madh se tërë perënditë e tjera.</span> <span class="verse"><a name="6">6</a>Po kush do të jetë në gjendje t'i ndërtojë një tempull me qenë se qiejtë dhe qiejtë e qiejve nuk janë në gjendje ta nxenë? E kush jam unë që t'i ndërtoj një tempull, qoftë edhe vetëm për të djegur temjan para tij?</span> <span class="verse"><a name="7">7</a>Prandaj dërgomë tani një njeri të shkathët që di të punojë arin, argjendin, bronzin, hekurin, purpurin, të kuqen flakë, ngjyrë vjollcën dhe që të dijë të bëjë çdo lloj prerjesh, duke punuar bashkë  me specialistët që janë pranë meje në Judë dhe  në Jeruzalem, dhe që ati im David ka përgatitur.</span> <span class="verse"><a name="8">8</a>Dërgomë edhe nga Libani dru kedri, qiparisi dhe santali, sepse e di që shërbëtorët e tu janë të aftë të presin drurin e Libanit; dhe ja, shërbëtorët e mi do të punojnë bashkë me shërbëtorët e tu,</span> <span class="verse"><a name="9">9</a>për të më pregatitur lëndë druri me shumicë, sepse tempulli që do të ndërtoj do të jetë i madh dhe i mrekullueshëm.</span> <span class="verse"><a name="10">10</a>Dhe shërbëtorëve të tu që do të rrëzojnë dhe do të presin drurët unë do t'u jap njëzet mijë kore gruri, njëzet mijë kore elbi, njëzet mijë bate verë dhe njëzet mijë bate vaji&quot;.</span> <span class="verse"><a name="11">11</a>Dhe Hirami, mbret i Tiros, u përgjigj me një shkrim, që i dërgoi Salomonit: &quot;Me qenë se Zoti e do popullin e tij, të ka caktuar mbret mbi të&quot;.</span> <span class="verse"><a name="12">12</a>Hirami thoshte gjithashtu: &quot;I bekuar qoftë Zoti, Perëndia i Izraelit, që ka bërë qiejtë dhe tokën, sepse i ka dhënë mbretit David një bir të urtë, shumë të zgjuar dhe të aftë, që do të ndërtojë një  tempull për Zotin dhe një pallat mbretëror  për vete!</span> <span class="verse"><a name="13">13</a>Unë po të dërgoj një njeri të shkathët dhe të ditur të atit tim Hiram, që është</span> <span class="verse"><a name="14">14</a>bir i një gruaje nga bijat e Danit, ndërsa i ati ishte një njeri nga Tiro. Ai di të punojë arin, bronzin, hekurin, gurin, drurin, purpurin dhe ngjyrë vjollcën, të kuqe flakë, pëlhurën e hollë dhe  di të bëjë çdo prerje dhe çdo lloj vizatimi që  i besohet. Ai do të punojë me specialistët e tu dhe me specialistët e zotit tim David, atit tënd.</span> <span class="verse"><a name="15">15</a>Tani, pra, imzot le t'u dërgojë shërbëtorëve të tij grurin, elbin, vajin dhe verën, që u ka premtuar;</span> <span class="verse"><a name="16">16</a>dhe ne do të presim tërë drurët e Libanit për të cilat ke nevojë; do t'i sjellim me trap nëpër det deri në Jafo dhe ti do t'i mbartësh në Jeruzalem&quot;.</span> <span class="verse"><a name="17">17</a>Salomoni regjistrioi tërë të huajt që ndodheshin në vendin e Izraelit, mbas regjistrimit që kishte bërë Davidi, i ati; ata ishin njëqind e pesëdhjetë e tre mijë e gjashtëqind veta,</span> <span class="verse"><a name="18">18</a>dhe mori shtatëdhjetë mijë prej tyre për të mbartur pesha, tetëdhjetë mijë për të prerë gurë në mal dhe tre mijë e gjashtëqind mbikqyrës që ta bënin popullin të punonte.</span> </p></div</div></div></body></html>