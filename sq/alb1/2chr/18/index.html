<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2chr">2 Chronicles</a> &gt <strong>Chapter 18</strong></div><p><span class="verse"><a name="1">1</a>Jozafati pati pasuri të mëdha dhe lavdi; ai bëri krushqi me Ashabin.</span> <span class="verse"><a name="2">2</a>Mbas disa vjetësh ai zbriti në Samari tek Ashabi. Atëherë Ashabi theri për të dhe për njerëzit që ishin me të një numër të madh delesh dhe lopësh dhe e bindi të dilte bashkë me të kundër Ramothit nga Galaadi.</span> <span class="verse"><a name="3">3</a>Kështu Ashabi, mbret i Izraelit, i tha Jozafatit, mbretit të Judës: &quot;A do të vish me mua kundër Ramothit nga Galaadi?&quot;. Jozafati iu përgjigj: &quot;Ki besim tek unë si te vetja jote, te njerëzit e mi si  te njerëzit e tu; do të vijmë në luftë bashkë  me ty&quot;.</span> <span class="verse"><a name="4">4</a>Pastaj Jozafati i tha mbretit të Izraelit: &quot;Të lutem, konsulto po sot fjalën e Zotit&quot;.</span> <span class="verse"><a name="5">5</a>Atëherë mbreti i Izraelit thirri profetët, katërqind veta, dhe u tha atyre: &quot;A duhet të shkojmë të luftojmë kundër Ramothit nga Galaadi, apo duhet të heq dorë nga ky veprim?&quot;. Ata iu përgjigjën: &quot;Shko,  pra, sepse Perëndia do ta japë atë në  duart e mbretit&quot;.</span> <span class="verse"><a name="6">6</a>Por Jozafati tha: &quot;Nuk ka këtu ndonjë profet tjetër të Zotit me të cilin mund të këshillohemi?&quot;.</span> <span class="verse"><a name="7">7</a>Mbreti i Izraelit iu përgjigj Jozafatit: &quot;Éshtë edhe një njeri, Mikajahu, bir i Imlas, me anë të të cilit mund të këshillohemi me Zotin; por unë e urrej, sepse nuk profetizon kurrë ndonjë gjë të mirë  për mua, por vetëm të keqen&quot;. Jozafati tha:  &quot;Mbreti të mos flasë kështu&quot;.</span> <span class="verse"><a name="8">8</a>Atëherë mbreti i Izraelit thirri një eunuk dhe i tha: &quot;Sille shpejt Mikajahun, birin e Imlas&quot;.</span> <span class="verse"><a name="9">9</a>Mbreti i Izraelit dhe Jozafati, mbret i Judës, ishin ulur secili në fronin e vet, të veshur me rrobat e tyre mbretërore; ishin ulur në lëmin që është te hyrja e portës së Samarisë; dhe tërë profetët bënin profeci përpara tyre.</span> <span class="verse"><a name="10">10</a>Sedekia, bir i Kenaanahut, që kishte bërë brirë prej hekuri, tha: &quot;Kështu thotë Zoti: &quot;Me këta brirë do të shposh tejpërtej Sirët deri sa t'i shkatërrosh plotësisht&quot;&quot;.</span> <span class="verse"><a name="11">11</a>Tërë profetët profetizuan në të njëjtën mënyrë, duke thënë: &quot;Dil kundër Ramothit nga Galaadi dhe do t'ia dalësh, sepse Zoti do ta japë atë në duart e mbretit&quot;.</span> <span class="verse"><a name="12">12</a>Lajmëtari, që kishte shkuar të thërriste Mikajahun, i foli duke i thënë: &quot;Ja, fjalët e profetëve përputhen duke thënë gjëra të mira për mbretin. Prandaj të lutem që fjala jote të jetë si fjala e secilit prej tyre; edhe ti thuaj gjëra të mira&quot;.</span> <span class="verse"><a name="13">13</a>Por Mikajahu u përgjigj: &quot;Ashtu siç është e vërtetë që Zoti rron, çdo gjë që Perëndia im do të thotë unë do ta shpall&quot;.</span> <span class="verse"><a name="14">14</a>Si arriti para mbretit, mbreti i tha: &quot;Mikajah, a duhet të shkojmë të luftojmë kundër Ramothit të Galaadit, apo duhet të heq dorë?&quot;. Ai u përgjigj: &quot;Shkoni, pra, dhe do t'ju dalë mbarë, sepse ata do të jepen në duart tuaja&quot;.</span> <span class="verse"><a name="15">15</a>Atëherë mbreti i tha: &quot;Sa herë duhet të përgjërohem që të më thuash vetëm të vërtetën në emër të Zotit?&quot;.</span> <span class="verse"><a name="16">16</a>Mikajahu u përgjigj: &quot;E pashë tërë Izraelin të shpërndarë në malet, ashtu si dhentë që janë pa bari; dhe Zoti tha: &quot;Ata nuk kanë më zot; le të kthehet secili në paqe në shtëpinë e vet&quot;&quot;.</span> <span class="verse"><a name="17">17</a>Mbreti i Izraelit i tha Jozafatit: &quot;A nuk të kisha thënë se lidhur me mua ai nuk do të profetizonte asgjë të mirë, por vetëm të keqen?&quot;.</span> <span class="verse"><a name="18">18</a>Atëherë Mikajahu i tha: &quot;Prandaj dëgjo fjalën e Zotit. Unë e kam parë Zotin të ulur mbi fronin e tij, ndërsa tërë ushtria qiellore rrinte në të djathtë dhe në të majtë të tij.</span> <span class="verse"><a name="19">19</a>Zoti tha: &quot;Kush do ta mashtrojë Ashabin, mbretin e Izraelit, që ai të dalë dhe të vdesë në Ramoth të Galaadit?&quot;&quot;. Dikush u përgjigj në një mënyrë, dikush në mënyrë tjetër.</span> <span class="verse"><a name="20">20</a>Atëherë doli përpara një frymë që u paraqit para Zotit dhe tha: &quot;Unë do t'ia mbush mendjen&quot;. Zoti i tha: &quot;Në çfarë mënyre?&quot;.</span> <span class="verse"><a name="21">21</a>Ai u përgjigj: &quot;Unë do të dal dhe do të jem një frymë i gënjeshtrës në gojën e të gjithë profetëve të tij&quot;. Zoti i tha: &quot;Me siguri do t'arrish ta bësh për vete, shko dhe vepro kështu&quot;.</span> <span class="verse"><a name="22">22</a>Prandaj ja, Zoti ka vënë një frymë gënjeshtre në gojën e këtyre profetëve të tu, por Zoti shpall fatkeqësi kundër teje&quot;.</span> <span class="verse"><a name="23">23</a>Atëherë Sedekia, bir i Kenaanahut, u afrua dhe goditi me një shpullë Mikajahun, dhe tha: &quot;Nga kaloi Fryma e Zotit kur doli nga unë që të flasë me ty?&quot;.</span> <span class="verse"><a name="24">24</a>Mikajahu u përgjigj: &quot;Ja, do ta shohësh ditën në të cilën do të shkosh në një dhomë të brendshme për t'u fshehur!&quot;.</span> <span class="verse"><a name="25">25</a>Atëherë mbreti i Izraelit tha: &quot;Merreni Mikajahun dhe çojeni tek Amoni, qeveritar i qytetit, dhe tek Joasi, bir i mbretit,</span> <span class="verse"><a name="26">26</a>dhe u thoni atyre: Kështu thotë mbreti: &quot;Futeni këtë në burg dhe ushqejeni me bukë dhe me ujë hidhërimi, deri sa unë të kthehem shëndoshë e mirë&quot;&quot;.</span> <span class="verse"><a name="27">27</a>Mikajahu tha: &quot;Në rast se ti kthehesh me të vërtetë shëndoshë e mirë, kjo do të thotë që Zoti nuk ka folur nëpërmjet meje&quot;. Dhe shtoi: &quot;Dëgjoni, o ju popuj të gjithë!&quot;.</span> <span class="verse"><a name="28">28</a>Mbreti i Izraelit dhe Jozafati, mbret i Judës, dolën, pra, kundër Ramothit nga Galaadi.</span> <span class="verse"><a name="29">29</a>Mbreti i Izraelit i tha Jozafatit: &quot;Unë do të vishem ndryshe dhe pastaj do të shkoj të luftoj, por ti vish rrobat e tua mbretërore&quot;. Kështu mbreti i Izraelit ndërroi rrobat dhe shkuan të luftojnë.</span> <span class="verse"><a name="30">30</a>Mbreti i Sirisë kishte dhënë këtë urdhër kapitenëve të qerreve të tij duke thënë: &quot;Mos luftoni kundër askujt, të madh apo të vogël, por vetëm kundër mbretit të Izraelit&quot;.</span> <span class="verse"><a name="31">31</a>Kështu, kur kapitenët e qerreve panë Jozafatin, ata thanë: &quot;Ai është mbreti i Izraelit&quot;. Pastaj e rrethuan për ta sulmuar; por Jozafati lëshoi një britmë dhe Zoti i vajti në ndihmë; Perëndia i shtyu të largoheshin prej tij.</span> <span class="verse"><a name="32">32</a>Kur kapitenët e qerreve e kuptuan se nuk ishte mbreti i Izraelit, hoqën dorë nga ndjekja.</span> <span class="verse"><a name="33">33</a>Por një njeri hodhi rastësisht një shigjetë me harkun e tij dhe e goditi mbretin e Izraelit midis lidhjeve të parzmores së tij; prandaj mbreti i tha shqytarit të tij: &quot;Kthehu dhe më ço larg përleshjes, sepse jam plagosur&quot;.</span> <span class="verse"><a name="34">34</a>Por beteja ishte aq e ashpër atë ditë sa që mbreti u detyrua të qëndrojë mbi qerren e tij përballë Sirëve deri në mbrëmje, dhe kur perëndoi dielli ai vdiq.</span> </p></div</div></div></body></html>