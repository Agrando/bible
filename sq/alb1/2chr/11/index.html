<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>Roboami, me të arritur në Jeruzalem, thirri shtëpinë e Judës dhe të Beniaminit, njëqind e tetëdhjetë mijë luftëtarë të zgjedhur, për të luftuar kundër Izraelit dhe për t'i kthyer kështu mbretërinë Roboamit.</span> <span class="verse"><a name="2">2</a>Por fjala e Zotit iu drejtua kështu Shemajahut, njeriu i Perëndisë, duke thënë:</span> <span class="verse"><a name="3">3</a>&quot;Foli Roboamit, birit të Salomonit, mbretit të Judës, dhe tërë Izraelit në Judë dhe në Beniamin, dhe u thuaj atyre:</span> <span class="verse"><a name="4">4</a>Kështu flet Zoti: &quot;Mos dilni të luftoni kundër vëllezërve tuaj. Secili të kthehet në shtëpinë e vet, sepse kjo gjë vjen nga unë&quot;&quot;. Atëherë ata iu bindën fjalës të Zotit dhe u kthyen prapa pa dalë kundër Jeroboamit.</span> <span class="verse"><a name="5">5</a>Roboami banoi në Jeruzalem dhe ndërtoi disa qytete për mbrojtje në Judë.</span> <span class="verse"><a name="6">6</a>Ai ndërtoi Betlemin, Etamin, Tekoan,</span> <span class="verse"><a name="7">7</a>Beth-Tsurin, Sokon, Adulamin,</span> <span class="verse"><a name="8">8</a>Gathin, Mareshahun, Zifin,</span> <span class="verse"><a name="9">9</a>Adoraimin, Lakishin, Azkahun,</span> <span class="verse"><a name="10">10</a>Tsorahun, Ajalonin dhe Hebronin, që u bënë qytete të fortifikuara në Judë dhe në Beniamin.</span> <span class="verse"><a name="11">11</a>Përforcoi fortesat dhe vendosi komandantë dhe depo ushqimesh, vaji dhe vere.</span> <span class="verse"><a name="12">12</a>Në çdo qytet vendosi mburoja dhe shtiza dhe i bëri jashtëzakonisht të forta. Kështu ai pati me vete Judën dhe Beniaminin.</span> <span class="verse"><a name="13">13</a>Përveç kësaj nga të gjitha territoret e tyre priftërinjtë dhe Levitët e tërë Izraelit morën anën e tij.</span> <span class="verse"><a name="14">14</a>Në të vërtetë Levitët braktisën tokat e tyre për kullotë dhe pronat e tyre dhe shkuan në Judë dhe në Jeruzalem, sepse Jeroboami me bijtë e tij i kishte përzënë nga shërbimi si priftërinj të Zotit,</span> <span class="verse"><a name="15">15</a>dhe kishte caktuar priftërinj për vendet e larta, për demonët dhe për viçat që kishte bërë.</span> <span class="verse"><a name="16">16</a>Mbas Levitëve ata nga gjithë fiset e Izraelit që kishin vendosur në zemër të tyre të kërkonin Zotin, Perëndinë e Izraelit, vajtën në Jeruzalem për t'i ofruar flijime Zotit, Perëndisë të etërve të tyre.</span> <span class="verse"><a name="17">17</a>Kështu e përforcuan mbretërinë e Judës dhe e bënë të qëndrushëm për tre vjet Roboamin, birin e Salomonit, sepse për tre vjet ndoqën rrugën e Davidit dhe të Salomonit.</span> <span class="verse"><a name="18">18</a>Roboami mori për grua Mahalathën, bijën e Jerimothit, birit të Davidit dhe i Abihajlit, bijës së Eliabit që ishte bir i Isait.</span> <span class="verse"><a name="19">19</a>Ajo i lindi fëmijët Jeush, Shemariah dhe Zaaham.</span> <span class="verse"><a name="20">20</a>Mbas asaj mori për grua Maakahën, bijën e Absalomit, e cila i lindi Abijahun, Atain, Zizan dhe Shelomithin.</span> <span class="verse"><a name="21">21</a>Roboami e donte Maakahën, bijën e Absalomit, më tepër se të gjitha bashkëshortet e konkubinat e tij (ai mori tetëmbëdhjetë bashkëshorte dhe shtatëdhjetë konkubina dhe i lindën njëzet e tetë djem dhe gjashtëdhjetë vajza).</span> <span class="verse"><a name="22">22</a>Roboami e caktoi Abijahun, birin e Maakahës, si të parë që të ishte princ midis vëllezërve të tij, sepse mendonte ta bënte mbret.</span> <span class="verse"><a name="23">23</a>Ai veproi me zgjuarsi dhe i shpërndau disa nga bijtë e tij në të gjitha vendet e Judës dhe të Beniaminit, në të gjitha qytetet e fortifikuara; u dha atyre ushqime me shumicë dhe kërkoi për ta shumë bashkëshorte.</span> </p></div</div></div></body></html>