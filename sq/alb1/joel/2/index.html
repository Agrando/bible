<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/joel/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/joel">Joel</a> &gt <strong>Chapter 2</strong></div><p><span class="verse"><a name="1">1</a>I bini borisë në Sion dhe jepni kushtrimin në malin tim të shenjtë! Le të dridhen të gjithë banorët e vendit, sepse dita e Zotit po vjen, është e afërt,</span> <span class="verse"><a name="2">2</a>po vjen dita e territ dhe e errësirës së dendur, ditë resh dhe mjegulle. Ashtu si përhapet agimi mbi malet, po vjen një popull i shumtë dhe i fuqishëm, të cilit kurrkush nuk i ka ngjarë më parë dhe  as nuk do të ketë më kurrë për shumë breza që  do të vijnë.</span> <span class="verse"><a name="3">3</a>Para tij një zjarr po gllabëron dhe pas tij një flakë po djeg. Përpara tij vendi është si kopshti i Edenit; dhe pas tij është si një shkretëtirë e mjeruar; po, asgjë nuk i shpëton atij.</span> <span class="verse"><a name="4">4</a>Pamja e tyre është si pamja e kuajve, dhe rendin si kuaj të shpejtë.</span> <span class="verse"><a name="5">5</a>Ata hidhen mbi majat e maleve me zhurmë qerresh, si brambullima e flakës së zjarrit që djeg kallamishtet, si një popull i fortë që është rreshtuar për betejë.</span> <span class="verse"><a name="6">6</a>Përpara tyre popujt përpëliten nga dhembja, çdo fytyrë zbehet.</span> <span class="verse"><a name="7">7</a>Rendin si njerëz trima, ngjiten mbi muret si luftëtarë; secili ndjek rrugën e vet pa devijuar prej saj.</span> <span class="verse"><a name="8">8</a>Askush nuk e shtyn fqinjin e tij, secili ndjek shtegun e vet; sulen në mes të shigjetave, por nuk plagosen.</span> <span class="verse"><a name="9">9</a>I bien qytetit kryq e tërthor, rendin mbi muret, ngjiten në shtëpi, hyjnë në to nga dritaret si vjedhës.</span> <span class="verse"><a name="10">10</a>Para tyre dridhet toka, dridhen qiejt, dielli dhe hëna erren dhe yjet humbin shkëlqimin e tyre.</span> <span class="verse"><a name="11">11</a>Zoti bën që t'i dëgjohet zëri para ushtrisë së tij, sepse fusha e tij është shumë madhe dhe zbatuesi i fjalës së tij është i fuqishëm. Po, dita e Zotit është e madhe dhe fort e tmerrshme; kush mund ta durojë?</span> <span class="verse"><a name="12">12</a>&quot;Prandaj tani&quot;, thotë Zoti, &quot;kthehuni tek unë me gjithë zemrën tuaj, me agjërime, me lot dhe me vajtime&quot;.</span> <span class="verse"><a name="13">13</a>Grisni zemrën tuaj dhe jo rrobat tuaja dhe kthehuni tek Zoti, Perëndia juaj, sepse ai është i mëshirshëm dhe plot dhemshuri, i ngadalshëm në zemërim dhe me shumë dashamirësi, dhe pendohet për të keqen që ka dërguar.</span> <span class="verse"><a name="14">14</a>Kush e di, ndoshta kthehet dhe pendohet, dhe lë pas tij një bekim, një ofertë ushqimesh dhe një libacion për Zotin, Perëndinë tuaj?</span> <span class="verse"><a name="15">15</a>I bini borisë në Sion, shpallni një agjërim, thërrisni një kuvend solemn.</span> <span class="verse"><a name="16">16</a>Mblidhni popullin, shenjtëroni kuvendin, mblidhni pleqtë, mblidhni fëmijët dhe foshnjat e gjirit. Të dalë dhëndrri nga dhoma e tij dhe nusja nga dhoma e saj e nusërisë.</span> <span class="verse"><a name="17">17</a>Midis portikut dhe altarit le të qajnë priftërinjtë, ministrat e Zotit, dhe le të thonë: &quot;Fale, o Zot, popullin tënd dhe mos ia lër trashëgiminë tënde turpit apo nënshtrimit nga ana e kombeve. Sepse  do të thonë midis popujve: &quot;Ku është Perëndia  i tyre?&quot;&quot;.</span> <span class="verse"><a name="18">18</a>Atëherë Zoti u bë xheloz për vendin e tij dhe i erdhi keq për popullin e tij.</span> <span class="verse"><a name="19">19</a>Zoti do të përgjigjet dhe do t'i thotë popullit të tij: &quot;Ja, unë do t'ju dërgoj grurë, musht dhe vaj, do t'i keni me bollëk dhe nuk do të jeni më turpi i kombeve.</span> <span class="verse"><a name="20">20</a>Do të largoj nga ju ushtrinë e veriut dhe do ta çoj në një tokë të zhuritur dhe të shkretë; pararojën e saj drejt detit lindor dhe praparojën e saj drejt detit perëndimor; era e keqe e saj do të përhapet,  duhma e saj do të përhapet, sepse ka  bërë gjëra të mëdha.</span> <span class="verse"><a name="21">21</a>Mos kij frikë, o tokë, gëzohu, ngazëllohu, sepse Zoti ka bërë gjëra të mëdha.</span> <span class="verse"><a name="22">22</a>Mos kini frikë, o kafshë të fushave, sepse tokat për kullotë do të gjelbërojnë, drurët mbajnë frytin e tyre, fiku dhe hardhia japin tërë bollëkun e tyre.</span> <span class="verse"><a name="23">23</a>Prandaj gëzohuni, o bij të Sionit, dhe kënaquni, ngazëllohuni tek Zoti, Perëndia juaj, sepse ju ka dhënë shiun e parë me drejtësi, dhe do të bëjë të bjerë për ju shiun, shiun e parë dhe shiun e fundit në muajin e parë.</span> <span class="verse"><a name="24">24</a>Lëmenjtë do të jenë plot me grurë dhe në butet do të grafullojë mushti dhe vaji;</span> <span class="verse"><a name="25">25</a>kështu do t'ju kompensoj për të korrat që kanë ngrënë karkaleci, larva e karkalecit, bulkthi dhe krimbi, ushtria ime e madhe që kisha dërguar kundër jush.</span> <span class="verse"><a name="26">26</a>Dhe ju do të hani me bollëk dhe do të ngopeni, dhe do të lëvdoni emrin e Zotit, Perëndisë tuaj, që për ju ka bërë mrekulli, dhe popullin tim nuk do ta mbulojë më turpi.</span> <span class="verse"><a name="27">27</a>Atëherë ju do të pranoni që unë jam në mes të Izraelit dhe që jam Zoti, Perëndia juaj, dhe nuk ka asnjë tjetër; popullin tim nuk do ta mbulojë më turpi&quot;.</span> <span class="verse"><a name="28">28</a>&quot;Mbas kësaj do të ndodhë që unë do të përhap Frymën tim mbi çdo mish; bijtë tuaj dhe bijat tuaja do të profetizojnë, pleqtë tuaj do të shohin ëndrra, të rinjtë tuaj do të kenë vegime.</span> <span class="verse"><a name="29">29</a>Në ato ditë do të përhap Frymën time edhe mbi shërbëtorët dhe shërbëtoret.</span> <span class="verse"><a name="30">30</a>Do të bëj mrekulli në qiejt dhe mbi tokë: gjak, zjarr dhe shtëllunga tymi.</span> <span class="verse"><a name="31">31</a>Dielli do të shndërrohet në terr dhe hëna në gjak, para se të vijë dita e madhe dhe e tmerrshme e Zotit.</span> <span class="verse"><a name="32">32</a>Dhe do të ndodhë që kushdo që do t'i drejtohet emrit të Zotit do të shpëtojë, sepse në malin Sion dhe në Jeruzalem do të ketë shpëtim, siç e ka thënë Zoti, edhe për ata që kanë mbetur gjallë dhe që Zoti do t'i thërrasë&quot;.</span> </p></div</div></div></body></html>