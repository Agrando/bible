<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/hag/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/hag">Haggai</a> &gt <strong>Chapter 1</strong></div><p><span class="verse"><a name="1">1</a>Në vitin e dytë të mbretit Dar, në muajin e gjashtë, ditën e parë të muajit, fjala e Zotit iu drejtua me anë të profetit Hagai, Zorobabelit, birit të Shealtielit, qeveritar i Judës, dhe Jozueut, birit të Jehotsadakut, kryeprift, duke thënë:</span> <span class="verse"><a name="2">2</a>&quot;Kështu thotë Zoti i ushtrive: Ky popull thotë: &quot;Nuk ka ardhur ende koha, koha kur duhet të rindërtohet shtëpia e Zotit&quot;&quot;.</span> <span class="verse"><a name="3">3</a>Atëherë fjala e Zotit iu drejtua atyre me anë të profetit Hagai, duke thënë:</span> <span class="verse"><a name="4">4</a>&quot;A është vallë për ju koha për të banuar në shtëpitë tuaja të mbuluara mirë, ndërsa ky tempull është ende i rrënuar?&quot;.</span> <span class="verse"><a name="5">5</a>Prandaj Zoti i ushtrive thotë tani: &quot;Mendohuni mirë për sjelljen tuaj!</span> <span class="verse"><a name="6">6</a>Ju keni mbjellë shumë, por keni korrur pak; ju hani por jo aq sa të ngopeni; ju pini, por jo aq sa të shuani etjen tuaj; ju visheni, por askush nuk rrin ngrohtë; ai që fiton një mëditje, e fiton për ta shtënë në një qese të shpuar&quot;.</span> <span class="verse"><a name="7">7</a>Kështu thotë Zoti i ushtrive: &quot;Mendohuni mirë për sjelljen tuaj!</span> <span class="verse"><a name="8">8</a>Ngjituni ndër male, sillni lëndën dhe ndërtoni tempullin, që të mund të gëzohem për të dhe kështu të jem i përlëvduar&quot;, thotë Zoti.</span> <span class="verse"><a name="9">9</a>Ju prisnit shumë, por në realitet keni pasur pak; pastaj, kur e keni çuar në shtëpi, unë e shpërndava. Përse?&quot;, thotë Zoti i ushtrive, &quot;për shkak të tempullit tim që është i rrënuar, ndërsa secili prej jush rend në shtëpinë e vet.</span> <span class="verse"><a name="10">10</a>Për këtë arsye qielli e ka ndalur vesën sipër jush dhe toka e ka mbajtur prodhimin e vet.</span> <span class="verse"><a name="11">11</a>Dhe unë e thirra thatësirën mbi vendin, mbi malet, mbi grurin, mbi mushtin, mbi vajin dhe mbi gjithshka që prodhon toka, mbi njerëzit, mbi bagëtinë dhe mbi gjithë punën e duarve tuaja&quot;.</span> <span class="verse"><a name="12">12</a>Zorobabeli, biri i Shealtielit, dhe Jozueu, biri i Jehotsadakut, kryeprift, dhe gjithë pjesa tjetër e popullit e dëgjuan zërin e Zotit, Perëndisë së tyre, dhe fjalët e profetit Hagai, sepse Zoti,</span> <span class="verse"><a name="13">13</a>Atëherë Hagai, lajmëtari i Zotit, i shpalli popullit mesazhin e Zotit, duke thënë: &quot;Unë jam me ju, thotë Zoti&quot;.</span> <span class="verse"><a name="14">14</a>Kështu Zoti e zgjoi frymën e Zorobabelit, birit të Shealtielit, qeveritar i Judës dhe frymën e Jozueut, birit të Jehotsadakut, kryeprift dhe frymën e gjithë pjesës tjetër të popullit; atëherë ata  erdhën dhe filluan punën për shtëpinë e Zotit  të ushtrive, Perëndisë së tyre,</span> <span class="verse"><a name="15">15</a>në ditën e njëzetekatërt të muajit të gjashtë, në vitin e dytë të mbretit Dar.</span> </p></div</div></div></body></html>