<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/hag/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/hag">Haggai</a> &gt <strong>Chapter 2</strong></div><p><span class="verse"><a name="1">1</a>Në muajin e shtatë, në ditën e njëzetenjëtë të muajit, fjala e Zotit u drejtua me anë të profetit Hagai, duke thënë:</span> <span class="verse"><a name="2">2</a>&quot;Foli tani Zorobabelit, birit të Shealtielit, qeveritar i Judës, dhe Jozueut, birit të Jehotsadakut, kryeprift, dhe pjesës tjetër të popullit, duke thënë:</span> <span class="verse"><a name="3">3</a>&quot;Cili prej jush ka mbetur nga ata që e kanë parë këtë tempull në lavdinë e tij të mëparshme? Dhe si po e shikoni tani? Në krahasim me atë, a nuk është kjo asgjë para syve tuaj?</span> <span class="verse"><a name="4">4</a>Dhe tani ji i fortë, Zorobabel&quot;, thotë Zoti, &quot;ji i fortë, Jozue, bir i Jehotsadakut, kryeprift; ji i fortë, o mbarë popull i vendit&quot;, thotë Zoti, &quot;dhe i hyni punës, sepse unë jam me ju&quot;, thotë Zoti i ushtrive,</span> <span class="verse"><a name="5">5</a>&quot;sipas fjalës së besëlidhjes që lidha me ju kur dolët nga Egjipti, kështu Fryma ime qëndron midis jush. Mos kini frikë&quot;.</span> <span class="verse"><a name="6">6</a>Sepse kështu thotë Zoti i ushtrive: &quot;Edhe një herë, pas pak, unë do t'i bëj të dridhen qiejtë dhe dheun, detin dhe sterenë;</span> <span class="verse"><a name="7">7</a>do t'i bëj të dridhen gjithë kombet; dëshira e gjithë kombeve do të vijë dhe unë do ta mbush këtë tempull me lavdi&quot;, thotë Zoti i ushtrive.</span> <span class="verse"><a name="8">8</a>&quot;Argjendi është imi, ari është imi&quot;, thotë Zoti i ushtrive.</span> <span class="verse"><a name="9">9</a>&quot;Lavdia e këtij tempulli të fundit do të jetë më e madhe nga ajo e të mëparshmit&quot;, thotë Zoti i ushtrive; &quot;dhe në këtë vend unë do të sjell paqen&quot;&quot;, thotë Zoti i ushtrive.</span> <span class="verse"><a name="10">10</a>Në ditën e njezet e katërt të muajit të nëntë, në vitin e dytë të Darit, fjala e Zotit u drejtua me anë të profetit Hagai, duke thënë:</span> <span class="verse"><a name="11">11</a>&quot;Kështu thotë Zoti i ushtrive: Pyeti priftërinjtë për ligjin, duke thënë:</span> <span class="verse"><a name="12">12</a>&quot;Në qoftë se dikush mban në cepin e rrobës së tij mish të shenjtëruar dhe me cepin prek bukë ose ushqim të gatuar, verë ose vaj, ose çfarëdo ushqim tjetër, a do të bëhet i shenjtëruar ky?&quot;&quot;. Priftërinjtë u përgjigjen dhe thanë: &quot;Jo!&quot;.</span> <span class="verse"><a name="13">13</a>Atëherë Hagai u tha atyre: &quot;Në qoftë se dikush, që është i papastër për shkak të kontaktit me një kufomë, prek ndonjë nga këto gjëra, a do të bëhet kjo e papastër?&quot;. Priftërinjë u përgjigjën dhe thanë: &quot;Po, ajo do të bëhet e papastër&quot;.</span> <span class="verse"><a name="14">14</a>Atëherë Hagai u përgjigj dhe tha: &quot;Kështu është ky popull, kështu është ky komb përpara meje&quot;, thotë Zoti, &quot;dhe kështu është çdo punë e duarve të tyre, dhe ajo që më ofrojnë atje është e papastër.</span> <span class="verse"><a name="15">15</a>Tani mendohuni mirë që sot e tutje, para se të vendoset guri mbi gur në tempullin e Zotit.</span> <span class="verse"><a name="16">16</a>Më parë kur dikush shkonte para një kapice që mendohej se kishte njëzet masa, kishte vetëm dhjetë; kur dikush shkonte te buti për të nxjerrë nga buti pesëdhjetë bate, kishte vetëm njëzet.</span> <span class="verse"><a name="17">17</a>Unë ju godita me plasjen, me ndryshkun dhe me breshër në çdo punë të duarve tuaja, por ju nuk u kthyet tek unë&quot;, thotë Zoti.</span> <span class="verse"><a name="18">18</a>&quot;Mendohuni mirë që sot e tutje, nga dita e njëzetekatërt e muajit të nëntë, nga dita kur u hodhën themelet e tempullit të Zotit. Mendoni këtë:</span> <span class="verse"><a name="19">19</a>a ka akoma grurë në hambar? Hardhia, fiku, shega dhe ulliri nuk kanë dhënë akoma fryt. Por që nga kjo ditë e tutje, unë do t'ju bekoj&quot;.</span> <span class="verse"><a name="20">20</a>Fjala e Zotit iu drejtua për herë të dytë Agait, ditën e njëzet e katërt të muajit, duke thënë:</span> <span class="verse"><a name="21">21</a>&quot;Foli Zorobabelit, qeveritarit të Judës, dhe i thuaj: &quot;Unë do t'i bëj qiejt dhe dheun të dridhen,</span> <span class="verse"><a name="22">22</a>do të përmbys fronin e mbretërive dhe do të shkatërroj fuqinë e mbretërive të kombeve; do të përmbys qerret dhe ata që u hipin atyre; do të rrëzohen kuajt dhe kalorësit e tyre, secili do të vritet nga shpata e vëllait të vet.</span> <span class="verse"><a name="23">23</a>Atë ditë&quot;, thotë Zoti i ushtrive, &quot;unë do të të marr, o Zorobabel, bir i Shealtielit, shërbëtori im&quot;, thotë Zoti dhe do të të vë një si vulë, sepse të kam zgjedhur&quot;&quot;, thotë Zoti i ushtrive.</span> </p></div</div></div></body></html>