<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/zech/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/zech">Zechariah</a> &gt <strong>Chapter 5</strong></div><p><span class="verse"><a name="1">1</a>Pastaj i çova përsëri sytë dhe pashë, dhe ja një rrotull që fluturonte.</span> <span class="verse"><a name="2">2</a>Engjëlli më tha: &quot;Çfarë po shikon?&quot;. Unë u përgjigja: &quot;Shoh një rrotull që fluturon; gjatësia e saj është njëzet kubitë dhe gjërësia e saj dhjetë kubitë&quot;.</span> <span class="verse"><a name="3">3</a>Atëherë ai më tha: &quot;Ky është mallkimi që po përhapet mbi gjithë vendin; sepse tani e tutje, kushdo që vjedh do të dëbohet prej tij dhe kushdo që tani e tutje betohet me të rreme, do të dëbohet prej tij.</span> <span class="verse"><a name="4">4</a>Unë do ta bëj të dalë&quot;, thotë Zoti i ushtrive, &quot;dhe ai do të hyjë në shtëpinë e vjedhësit dhe në shtëpinë e atij që bën betim të rremë në emrin tim; do të mbetet në atë shtëpi dhe do ta konsumojë bashkë me lëndën e saj dhe me gurët e saj&quot;.</span> <span class="verse"><a name="5">5</a>Pastaj Engjëlli që fliste me mua doli dhe më tha: &quot;Ço sytë dhe shiko çfarë është ajo që po del&quot;.</span> <span class="verse"><a name="6">6</a>Unë thashë: &quot;Çfarë është?&quot;. Ai tha: &quot;Éshtë efa që po del&quot;. Pastaj shtoi: &quot;Kjo është pamja e tyre në gjithë vendin&quot;.</span> <span class="verse"><a name="7">7</a>Pastaj, ja, u ngrit një kapak plumbi, dhe kështu në mes të efas rrinte ulur një grua.</span> <span class="verse"><a name="8">8</a>Atëherë ai tha: &quot;Kjo është ligësia&quot;. Dhe e hodhi në mes të efas, pastaj hodhi kapakun prej plumbi mbi hapjen e saj.</span> <span class="verse"><a name="9">9</a>Pastaj i çova sytë dhe shikova, dhe ja që po vinin dy gra me erën në krahët e tyre, sepse ato kishin krahë si krahët e lejlekut, dhe e ngritën efan midis tokës dhe qiellit.</span> <span class="verse"><a name="10">10</a>Kështu unë e pyeta engjëllin që fliste me mua: &quot;Ku e çojnë efan këto?&quot;.</span> <span class="verse"><a name="11">11</a>Ai m'u përgjigj: &quot;Në vendin e Shinarit për t'i ndërtuar një shtëpi; kur të jetë gati efa do të vihet mbi piedestalin e vet&quot;.</span> </p></div</div></div></body></html>