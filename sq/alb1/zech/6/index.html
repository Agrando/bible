<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/zech/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/zech">Zechariah</a> &gt <strong>Chapter 6</strong></div><p><span class="verse"><a name="1">1</a>I çova përsëri sytë dhe shikova, dhe ja, katër qerre që dilnin në mes të dy maleve; dhe malet ishin male prej bronzi.</span> <span class="verse"><a name="2">2</a>Në qerren e parë kishte kuaj të kuq, në qerren e dytë kuaj të zinj,</span> <span class="verse"><a name="3">3</a>në qerren e tretë kuaj të bardhë dhe në të katërtën kuaj shumë laramanë.</span> <span class="verse"><a name="4">4</a>Atëherë nisa t'i them engjëllit që fliste me mua: &quot;Imzot, po këta?&quot;.</span> <span class="verse"><a name="5">5</a>Engjëlli u përgjigj dhe tha: &quot;Këta janë katër frymat e qiellit që dalin pasi kanë qenë në prani të Zotit të mbarë dheut.</span> <span class="verse"><a name="6">6</a>Qerrja me kuaj të zinj shkon drejt vendit të veriut; kuajt e bardhë e ndjekin, kuajt laramanë shkojnë drejt vendit të jugut;</span> <span class="verse"><a name="7">7</a>pastaj përparojnë kuajt me ngjyrë të kuqe të ndezur dhe kërkojnë të shkojnë për të përshkuar dheun&quot;. Ai u tha atyre: &quot;Shkoni, përshkoni dheun!&quot;. Kështu ata e përshkuan dheun.</span> <span class="verse"><a name="8">8</a>Pastaj ai më thirri dhe më foli, duke thënë: &quot;Ja, ata që po shkojnë drejt vendit në veri e kanë qetësuar Frymën time mbi vendin e veriut.</span> <span class="verse"><a name="9">9</a>Pastaj fjala e Zotit m'u drejtua duke thënë:</span> <span class="verse"><a name="10">10</a>&quot;Prano dhurata nga mërgimtarët, domethënë nga Heldai, nga Tobiahu dhe nga Jedaiahu që kanë ardhur nga Babilonia, dhe që po sot kanë shkuar në shtëpinë e Josias, birit të Sofonias.</span> <span class="verse"><a name="11">11</a>Merr argjendin dhe arin, bëj një kurorë me to dhe vëre mbi kryet e Jozueut, birit të Jehotsadakut, kryepriftit.</span> <span class="verse"><a name="12">12</a>Pastaj foli atij, duke thënë: Kështu thotë Zoti i ushtrive: Ja, burri emri i të cilit është Filizë, do të filizoj në vendin e tij dhe do të ndërtojë tempullin e Zotit.</span> <span class="verse"><a name="13">13</a>Po, ai do të ndërtojë tempullin e Zotit, do të mbulohet me lavdi dhe do të ulet e do të mbretërojë mbi fronin e tij, do të jetë prift mbi fronin e tij, dhe midis të dyve do të jetë një këshillë paqeje.</span> <span class="verse"><a name="14">14</a>Kurora do të jetë një kujtim në tempullin e Zotit për Helemin, për Tobiahun, për Jedaiahun dhe për Henin, birin e Sofonias.</span> <span class="verse"><a name="15">15</a>Edhe ata që janë larg do të vijnë për të ndihmuar për ndërtimin e tempullit të Zotit; atëherë do të pranoni që Zoti i ushtrive më ka dërguar te ju. Kjo do të ndodhë në qoftë se do t'i bindeni me zell zërit të Zotit, Perëndisë tuaj&quot;.</span> </p></div</div></div></body></html>