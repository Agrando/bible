<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/zech/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/zech">Zechariah</a> &gt <strong>Chapter 8</strong></div><p><span class="verse"><a name="1">1</a>Fjala e Zotit të ushtrive m'u drejtua përsëri, duke thënë:</span> <span class="verse"><a name="2">2</a>Kështu thotë Zoti i ushtrive: Unë jam shumë xheloz për Sionin, po, unë digjem nga xhelozia për të&quot;.</span> <span class="verse"><a name="3">3</a>Kështu thotë Zoti: &quot;Unë do të kthehem në Sion dhe do të banoj në mes të Jeruzalemit. Jeruzalemin do ta quajnë Qytet të besnikërisë dhe malin e Zotit të ushtrive, mal të shenjtërisë&quot;.</span> <span class="verse"><a name="4">4</a>Kështu thotë Zoti i ushtrive: &quot;Nëpër sheshet e Jeruzalemit do të ulen akoma pleq e plaka, secili me shkopin e vet në dorë për shkak të moshës së shtyrë.</span> <span class="verse"><a name="5">5</a>Sheshet e qytetit do të jenë plot e përplot me djem dhe vajza që do të lozin në sheshet e tij&quot;.</span> <span class="verse"><a name="6">6</a>Kështu thotë Zoti i ushtrive: &quot;Në se kjo duket shumë e vështirë në sytë e atyre që kanë mbetur nga ky popull ndër këto ditë, a do të jetë gjithashtu tepër e vështirë për sytë e mi?&quot;, thotë Zoti i ushtrive.</span> <span class="verse"><a name="7">7</a>Kështu thotë Zoti i ushtrive: &quot;Ja, unë do ta shpëtoj popullin tim nga vendi i lindjes dhe nga vendi i perëndimit.</span> <span class="verse"><a name="8">8</a>Unë do t'i bëj të vijnë dhe ata do të banojnë në Jeruzalem; ata do të jenë populli im dhe unë do të jem Perëndia i tyre me besnikëri dhe drejtësi&quot;.</span> <span class="verse"><a name="9">9</a>Kështu thotë Zoti i ushtrive: &quot;Duart tuaja le të jenë të fuqishme, ju që dëgjoni në këto ditë këto fjalë nga goja e profetëve që ishin në kohën kur po hidheshin themelet e shtëpisë të Zotit, me qëllim që të mund të rindërtohej tempulli.</span> <span class="verse"><a name="10">10</a>Përpara asaj kohe nuk kishte pagesë për njeriun dhe pagesë për kafshët; nuk kishte fare siguri për këdo që shkonte ose vinte për shkak të armikut; unë vet, pra, i vija gjithë njerëzit kundër njeri tjetrit.</span> <span class="verse"><a name="11">11</a>Por tani nuk do të jem më me ata të mbeturit nga ky popull siç kam qenë në kohërat e shkuara&quot;, thotë Zoti i ushtrive.</span> <span class="verse"><a name="12">12</a>&quot;Sepse do të ketë një farë paqeje: hardhia do të japë frytin e vet, toka do të japë prodhimet e veta dhe qiejt do t'u japin vesën e tyre. Do t'i bëj ata të mbeturit nga ky popull të kenë zotërimin e të gjitha këtyre gjërave.</span> <span class="verse"><a name="13">13</a>Dhe do të ndodhë që, ashtu si ishit një mallkim midis kombeve, o shtëpi e Judës dhe shtëpi e Izraelit, kështu, kur t'ju shpëtoj, do të jeni një bekim. Mos u trembni, duart tuaja le të jenë të fuqishme!&quot;.</span> <span class="verse"><a name="14">14</a>Sepse kështu thotë Zoti i ushtrive: &quot;Ashtu si vendosa t'ju bëj keq kur etërit tuaj më provokuan zemërimin&quot;, thotë Zoti i ushtrive, &quot;dhe nuk u pendova,</span> <span class="verse"><a name="15">15</a>kështu, këto ditë kam vendosur rishtas t'i bëj mirë Jeruzalemit dhe shtëpisë së Judës. Mos u trembni!</span> <span class="verse"><a name="16">16</a>Këto janë gjërat që duhet të bëni: i flisni me vërtetësi secili të afërmit të tij, në portat tuaja jepni gjykime me vërtetësi, drejtësi dhe paqe.</span> <span class="verse"><a name="17">17</a>Askush të mos kurdisë në zemër të vet ndonjë të keqe kundër të afërmit të vet dhe mos pëlqeni betimin e rremë, sepse të gjitha këto gjëra unë i urrej, thotë Zoti&quot;.</span> <span class="verse"><a name="18">18</a>Fjala e Zotit të ushtrive m'u drejtua përsëri, duke thënë:</span> <span class="verse"><a name="19">19</a>&quot;Kështu thotë Zoti i ushtrive: Agjërimi i muajit të katërt, agjërimi i të pestit, agjërimi i të shtatit dhe agjërimi i të dhjetit do të bëhen për shtëpinë e Judës një periudhë gëzimi, hareje dhe festash  të gëzuara; prandaj duajeni të vërtetën  dhe paqen&quot;.</span> <span class="verse"><a name="20">20</a>Kështu thotë Zoti i ushtrive: &quot;Do të vijnë akoma popuj dhe banorë të shumë qyteteve;</span> <span class="verse"><a name="21">21</a>banorët e një qyteti do të shkojnë tek ata të tjetrit, duke thënë: &quot;Le të shkojmë menjëherë t'i përgjërohemi fytyrës së Zotit dhe të kërkojmë Zotin e ushtrive. Edhe unë do të shkoj&quot;.</span> <span class="verse"><a name="22">22</a>Po, shumë popuj dhe kombe të fuqishëm do të vijnë të kërkojnë Zotin e ushtrive në Jeruzalem dhe t'i përgjërohen fytyrës së Zotit&quot;.</span> <span class="verse"><a name="23">23</a>Kështu thotë Zoti i ushtrive: &quot;Në ato ditë dhjetë burra nga të gjitha gjuhët e kombeve do të zënë një Jude nga cepi i rrobës dhe do të thonë: &quot;Ne duam të vijmë me ju sepse kemi dëgjuar se Perëndia është me ju&quot;&quot;.</span> </p></div</div></div></body></html>