<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/zech/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/zech">Zechariah</a> &gt <strong>Chapter 4</strong></div><p><span class="verse"><a name="1">1</a>Pastaj engjëlli që fliste me mua u kthye dhe më zgjoi ashtu si zgjojnë dikë nga gjumi.</span> <span class="verse"><a name="2">2</a>Dhe më pyeti: &quot;Çfarë po shikon?&quot;. U përgjigja: &quot;Ja, po shikoj një shandan krejt prej ari dhe që ka në majë një enë, mbi të cilën janë shtatë llampa me shtatë tuba për shtatë llampat që janë në majë.</span> <span class="verse"><a name="3">3</a>Afër tyre janë dy ullinj, një në të djathtën e enës dhe tjetri në të majtën e saj&quot;.</span> <span class="verse"><a name="4">4</a>Kështu nisa t'i them engjëllit që fliste me mua: &quot;Imzot, ç'kuptim kanë këto gjëra?&quot;.</span> <span class="verse"><a name="5">5</a>Engjëlli që fliste me mua u përgjigj dhe më tha: &quot;Nuk e kupton se ç'duan të thonë këto gjëra?&quot;. Unë i thashë: &quot;Jo, imzot&quot;.</span> <span class="verse"><a name="6">6</a>Atëherë ai, duke u përgjigjur, më tha: &quot;Kjo është fjala e Zotit drejtuar Zorobabelit: Jo për fuqinë dhe as për forcën, por për Frymën time&quot;, thotë Zoti i ushtrive.</span> <span class="verse"><a name="7">7</a>&quot;Kush je ti, o mali i madh? Përpara Zorobabelit ti do të bëhesh fushë. Dhe ai do ta bëjë gurin e majës së malit të shkojë përpara midis britmave: &quot;Mëshirë, mëshirë për të!&quot;&quot;.</span> <span class="verse"><a name="8">8</a>Fjala e Zotit m'u drejtua përsëri, duke thënë:</span> <span class="verse"><a name="9">9</a>&quot;Duart e Zorobabelit kanë hedhur themelet e këtij tempulli dhe duart e tij do ta përfundojnë; atëherë do të pranosh që Zoti i ushtrive më ka dërguar te ju.</span> <span class="verse"><a name="10">10</a>Kush ka mundur të përçmojë ditën e gjërave të vogla? Por ata të shtatë gëzohen kur shohin plumbçen në duart e Zorobabelit. Ata të shtatë janë sytë e Zotit që e përshkojnë gjithë dheun&quot;.</span> <span class="verse"><a name="11">11</a>Unë u përgjigja dhe i thashë: &quot;Këta dy ullinj në të djathtën dhe në të majtën e shandanit çfarë janë?&quot;.</span> <span class="verse"><a name="12">12</a>Për herë të dytë nisa t'i them: &quot;Çfarë janë këto dy degë ulliri që janë përbri dy prurësve prej ari nga rrjedh vaji i praruar?&quot;.</span> <span class="verse"><a name="13">13</a>Ai m'u përgjigj dhe tha: &quot;Nuk e kupton çfarë janë këto?&quot;. Unë u përgjigja: &quot;Jo, imzot&quot;.</span> <span class="verse"><a name="14">14</a>Atëherë ai më tha: &quot;Këta janë dy të vajosurit që rrijnë afër Zotit të gjithë dheut&quot;.</span> </p></div</div></div></body></html>