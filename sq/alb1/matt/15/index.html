<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 15</strong></div><p><span class="verse"><a name="1">1</a>Atëherë skribët dhe farisenjtë e Jeruzalemit erdhën te Jezusi dhe i thanë:</span> <span class="verse"><a name="2">2</a>''Përse dishepujt e tu shkelin traditën e pleqve? Sepse nuk i lajnë duart para se të hanë''.</span> <span class="verse"><a name="3">3</a>Por ai u përgjigj dhe u tha atyre: ''Dhe ju përse shkelni urdhërimin e Perëndisë për shkak të traditës suaj?</span> <span class="verse"><a name="4">4</a>Perëndia, në fakt, ka urdhëruar kështu: &quot;Ndero atin dhe nënën&quot;; dhe: &quot;Ai që e mallkon të atin ose të ëmën të dënohet me vdekje&quot;.</span> <span class="verse"><a name="5">5</a>Kurse ju thoni: &quot;Kushdo që i thotë atit ose nënës: &quot;Gjithçka me të cilën mund të të mbaja i është ofruar Perëndisë&quot;,</span> <span class="verse"><a name="6">6</a>ai nuk është më i detyruar të nderojë atin e vet dhe nënën e vet. Kështu ju keni prapësuar urdhërimin e Perëndisë për shkak të traditës suaj.</span> <span class="verse"><a name="7">7</a>Hipokritë, mirë profetizoi Isaia për ju kur tha:</span> <span class="verse"><a name="8">8</a>&quot;Ky popull po më afrohet me gojë dhe më nderon me buzët; por zemra e tyre rri larg meje.</span> <span class="verse"><a name="9">9</a>Dhe më kot më nderojnë, duke i mësuar doktrina që janë urdhërime nga njerëzit&quot;''.</span> <span class="verse"><a name="10">10</a>Pastaj e thirri turmën pranë tij dhe u tha atyre: ''Dëgjoni dhe kuptoni:</span> <span class="verse"><a name="11">11</a>Njeriun nuk e ndot çfarë i hyn në gojë, por ajo që del nga goja e tij e ndot njeriun''.</span> <span class="verse"><a name="12">12</a>Atëherë dishepujt e tij iu afruan dhe i thanë: ''A e di se farisenjtë, kur i dëgjuan këto fjalë u skandalizuan?''.</span> <span class="verse"><a name="13">13</a>Por ai duke u përgjigjur u tha: ''Çdo bimë që Ati im qiellor nuk e ka mbjellë, do të shkulet me rrënjë.</span> <span class="verse"><a name="14">14</a>Hiqni dorë prej tyre; ata janë të verbër, prijës të verbërish; dhe në qoftë se një i verbër i prin një të verbëri tjetër, të dy do të bien në gropë''.</span> <span class="verse"><a name="15">15</a>Atëherë Pjetri iu përgjigj dhe i tha: ''Na e shpjego këtë shëmbëlltyrë''.</span> <span class="verse"><a name="16">16</a>Dhe Jezusi tha: ''As juve s'keni kuptuar akoma?</span> <span class="verse"><a name="17">17</a>A nuk e kuptoni se çdo gjë që hyn në gojë kalon në bark dhe jashtëqitet në gjiriz?</span> <span class="verse"><a name="18">18</a>Por gjërat që dalin nga goja, dalin nga zemra; dhe ato ndotin njeriun.</span> <span class="verse"><a name="19">19</a>Sepse nga zemra dalin mendimet e mbrapshta, vrasjet, shkeljet e kurorës; kurvëria, vjedhjet, dëshmitë e rreme, blasfemitë.</span> <span class="verse"><a name="20">20</a>Këto janë gjërat që e ndotin njeriun, kurse të hash pa i larë duart nuk e ndot njeriun''.</span> <span class="verse"><a name="21">21</a>Pastaj Jezusi, pasi u largua që andej, u nis drejt rrethinave të Tiros dhe të Sidonit.</span> <span class="verse"><a name="22">22</a>Dhe ja, një grua kananease, që kishte ardhur nga ato anë, filloi të bërtasë duke thënë: ''Ki mëshirë për mua, o Zot, o Bir i Davidit! Vajza ime është tmerrësisht e pushtuar nga një demon!''.</span> <span class="verse"><a name="23">23</a>Por ai nuk iu përgjigj fare. Dhe dishepujt e tij iu afruan dhe iu lutën duke thënë: ''Lëshoje atë, sepse po bërtet pas nesh''.</span> <span class="verse"><a name="24">24</a>Por ai u përgjigj dhe tha: ''Unë nuk jam dërguar gjetiu, përveç te delet e humbura të shtëpisë së Izraelit''.</span> <span class="verse"><a name="25">25</a>Por ajo erdhi dhe e adhuroi, duke thënë: ''O Zot, ndihmomë!''.</span> <span class="verse"><a name="26">26</a>Ai u përgjigj, duke thënë: ''Nuk është gjë e mirë të marrësh bukën e fëmijëve dhe t'ua hedhësh këlyshëve të qenve''.</span> <span class="verse"><a name="27">27</a>Por ajo tha: ''Éshtë e vërtetë, Zot, sepse edhe këlyshët e qenve hanë thërrimet që bien nga tryeza e zotërinjve të tyre''.</span> <span class="verse"><a name="28">28</a>Atëherë Jezusi iu përgjigj duke thënë: ''O grua, i madh është besimi yt! T'u bëftë ashtu si dëshiron''. Dhe që në atë çast e bija u shërua.</span> <span class="verse"><a name="29">29</a>Pastaj, mbasi u nis që andej, Jezusi erdhi pranë detit të Galilesë, u ngjit në mal dhe u ul atje.</span> <span class="verse"><a name="30">30</a>Dhe iu afruan turma të mëdha që sillnin me vete të çalë, të verbër, memecë, sakatë dhe shumë të tjerë; i ulën përpara këmbëve të Jezusit dhe ai i shëroi.</span> <span class="verse"><a name="31">31</a>Turmat mrrekulloheshin kur shikonin se memecët flisnin, sakatët shëroheshin, të çalët ecnin dhe të verbërit shihnin; dhe lëvdonin Perëndinë e Izraelit.</span> <span class="verse"><a name="32">32</a>Dhe Jezusi i thirri dishepujt e vet pranë vetes dhe u tha: ''Unë kam mëshirë për turmën, sepse u bënë tri ditë që rri me mua dhe nuk ka asgjë për të ngrënë; nuk dua t'i nis të pangrënë, se mos ligështohen gjatë rrugës''.</span> <span class="verse"><a name="33">33</a>Dhe dishepujt e tij i thanë: ''Po ku mund të gjejmë në këtë vend të shkretë aq bukë sa të ngopim një turmë kaq të madhe?''.</span> <span class="verse"><a name="34">34</a>Dhe Jezusi u tha atyre: ''Sa bukë keni?''. Ata thanë: ''Shtatë dhe pak peshq të vegjël''.</span> <span class="verse"><a name="35">35</a>Atëherë ai u dha urdhër turmave që të uleshin për tokë.</span> <span class="verse"><a name="36">36</a>Pastaj i mori shtatë bukët dhe peshqit, falënderoi, i theu dhe ua dha dishepujve të tij, dhe dishepujt turmës.</span> <span class="verse"><a name="37">37</a>Dhe të gjithë hëngrën dhe u ngopën; dhe ngritën tepricën e copave, shtatë kosha plot.</span> <span class="verse"><a name="38">38</a>Dhe ata që hëngrën ishin katër mijë burra, pa i numëruar gratë dhe fëmijët.</span> <span class="verse"><a name="39">39</a>Pastaj, mbasi e lejoi turmën, hipi në barkë dhe u drejtua për në krahinën e Magdalas.</span> </p></div</div></div></body></html>