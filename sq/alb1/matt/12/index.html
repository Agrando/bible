<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 12</strong></div><p><span class="verse"><a name="1">1</a>Në atë kohë Jezusi po ecte një të shtunë nëpër arat me grurë; dhe dishepujt e vet, të uritur, filluan të këpusin kallinj dhe t'i hanë.</span> <span class="verse"><a name="2">2</a>Por farisenjtë, kur panë këtë, i thanë: ''Ja, dishepujt e tu po bëjnë atë që nuk është e lejueshme të bëhet të shtunën''.</span> <span class="verse"><a name="3">3</a>Dhe ai u tha atyre: ''A nuk keni lexuar vallë se ç'bëri Davidi kur pati uri, ai dhe ata që qenë me të?</span> <span class="verse"><a name="4">4</a>Si ai hyri në shtëpinë e Perëndisë dhe hëngri bukët e paraqitjes, të cilat nuk lejohej t'i hante as ai e as ata që ishin me të, por vetëm priftërinjtë?</span> <span class="verse"><a name="5">5</a>Apo nuk keni lexuar në ligj që në tempull, të shtunave, priftërinjtë e shkelin të shtunën dhe megjithatë nuk mëkatojnë?</span> <span class="verse"><a name="6">6</a>Dhe unë po ju them se këtu është një më i madh se tempulli.</span> <span class="verse"><a name="7">7</a>Dhe, po të dinit se çfarë do të thotë: &quot;Unë dua mëshirë dhe jo flijime&quot;, nuk do të kishit dënuar të pafajshmit.</span> <span class="verse"><a name="8">8</a>Sepse Biri i njeriut është zot edhe i së shtunës''.</span> <span class="verse"><a name="9">9</a>Pastaj, mbasi u largua që andej, hyri në sinagogën e tyre;</span> <span class="verse"><a name="10">10</a>dhe ja, aty ishte një burrë të cilit i qe tharë dora. Ata e pyetën Jezusin, me qëllim që ta padisin më pas: ''A është e lejueshme që dikush të shërojë ditën e shtunë?''.</span> <span class="verse"><a name="11">11</a>Dhe ai u tha atyre: ''A ka ndonjë prej jush që ka një dele, dhe ajo bie në një gropë ditën e shtunë, dhe e ai nuk shkon ta nxjerrë jashtë?</span> <span class="verse"><a name="12">12</a>E, pra, sa më i vlefshëm është njeriu se delja! A është, pra, e lejueshme të bësh të mirën të shtunën?''.</span> <span class="verse"><a name="13">13</a>Atëherë ai i tha atij burri: ''Shtrije dorën tënde!''. Dhe ai e shtriu dhe ajo iu shëndosh si tjetra.</span> <span class="verse"><a name="14">14</a>Por farisenjtë, mbasi dolën jashtë, bënin këshill kundër tij si ta vrasin.</span> <span class="verse"><a name="15">15</a>Por kur Jezusi e mori vesh u largua prej andej dhe turma të mëdha e ndiqnin dhe ai i shëroi të gjithë,</span> <span class="verse"><a name="16">16</a>dhe i urdhëroi ata rreptësisht të mos thonin kush ishte ai,</span> <span class="verse"><a name="17">17</a>me qëllim që të përmbushej ç'ishte thënë nëpërmjet profetit Isaia që thotë:</span> <span class="verse"><a name="18">18</a>''Ja shërbëtori im, që unë e zgjodha; i dashuri im, në të cilin shpirti im është i kënaqur. Unë do ta vë Frymën tim mbi të dhe ai do t'u shpall drejtësinë popujve.</span> <span class="verse"><a name="19">19</a>Ai nuk do të zihet dhe as nuk do të bërtasë dhe askush nuk do t'ia dëgjojë zërin e tij nëpër sheshe.</span> <span class="verse"><a name="20">20</a>Ai nuk do ta thërmojë kallamin e thyer dhe nuk do ta shuajë kandilin që bën tym, deri sa të mos e ketë bërë të triumfojë drejtësinë.</span> <span class="verse"><a name="21">21</a>Dhe njerëzit do të shpresojnë në emrin e tij''.</span> <span class="verse"><a name="22">22</a>Atëherë i paraqitën një të idemonizuar, që ishte i verbër dhe memec; dhe ai e shëroi, kështu që i verbëri e memeci fliste dhe shikonte.</span> <span class="verse"><a name="23">23</a>Dhe mbarë turmat çuditeshin dhe thonin: ''A mos është ky i Biri i Davidit?''.</span> <span class="verse"><a name="24">24</a>Por farisenjtë, kur e dëgjuan këtë, thanë: ''Ky i dëbon demonët vetëm me fuqinë e Beelzebubit, princit të demonëve''.</span> <span class="verse"><a name="25">25</a>Dhe Jezusi, duke njohur mendimet e tyre, u tha: ''Çdo mbretëri, që përçahet në vetvete, shkon drejt shkatërrimit; dhe çdo qytet ose shtëpi, që përçahet në vetvete, nuk shkon gjatë.</span> <span class="verse"><a name="26">26</a>Atëherë, në qoftë se Satani dëbon Satanë, ai është përçarë në vetvete, dhe si mund të qëndrojë mbretëria e tij?</span> <span class="verse"><a name="27">27</a>Dhe në qoftë se unë i dëboj djajtë me ndihmën e Beelzebubit, me ndihmën e kujt i dëbojnë bijtë tuaj? Prandaj ata do të jenë gjykatësit tuaj.</span> <span class="verse"><a name="28">28</a>Por, në qoftë se unë i dëboj djajtë me ndihmën e Frymës së Perëndisë, atëherë mbretëria e Perëndisë ka ardhur në mes tuaj.</span> <span class="verse"><a name="29">29</a>Ose, si mund të hyjë dikush në shtëpinë e të fuqishmit dhe t'i grabisë pasurinë, po të mos e ketë lidhur më parë të fuqishmin? Vetëm atëherë ai do të mund t'ia plaçkisë shtëpinë.</span> <span class="verse"><a name="30">30</a>Kush nuk është me mua, është kundër meje dhe kush nuk mbledh me mua, shkapërderdh.</span> <span class="verse"><a name="31">31</a>Prandaj unë po ju them: Çdo mëkat dhe blasfemi do t'u falet njerëzve; por blasfemia kundër Frymës nuk do t'u falet atyre.</span> <span class="verse"><a name="32">32</a>Dhe kushdo që flet kundër Birit të njeriut do të falet; por ai që flet kundër Frymës së Shenjtë nuk do të falet as në këtë botë as në atë të ardhme''.</span> <span class="verse"><a name="33">33</a>''Ose bëjeni të mirë pemën dhe fryti i saj do të jetë i mirë, ose bëjeni të keqe pemën dhe fryti i saj do të jetë i keq; sepse pema njihet nga fryti.</span> <span class="verse"><a name="34">34</a>O pjellë nepërkash! Si mund të flisni mirë, kur jeni të këqij? Sepse ç'ka zemra qet goja.</span> <span class="verse"><a name="35">35</a>Njeriu i mirë nga thesari i mirë i zemrës nxjerr gjëra të mira; por njeriu i keq nxjerr gjëra të këqija nga thesari i tij i keq.</span> <span class="verse"><a name="36">36</a>Por unë po ju them se ditën e gjyqit njërëzit do të japin llogari për çdo fjalë të kotë që kanë thënë.</span> <span class="verse"><a name="37">37</a>Sepse në bazë të fjalëve të tua do të justifikohesh, dhe në bazë të fjalëve të tua do të dënohesh''.</span> <span class="verse"><a name="38">38</a>Atëherë disa skribë dhe farisenj e pyetën duke thënë: ''Mësues, ne duam të shohim ndonjë shenjë prej teje''.</span> <span class="verse"><a name="39">39</a>Por ai duke iu përgjigjur u tha atyre: ''Ky brez i mbrapshtë dhe kurorëshkelës kërkon një shenjë, por asnjë shenjë nuk do t'i jepet, përveç shenjës së profetit Jona.</span> <span class="verse"><a name="40">40</a>Në fakt ashtu si Jona qëndroi tri ditë e tri net në barkun e peshkut të madh, kështu Biri i njeriut do të qëndrojë tri ditë e tri net në zemër të tokës.</span> <span class="verse"><a name="41">41</a>Banorët e Ninivit do të ringjallen në gjyq bashkë me këtë brez dhe do ta dënojnë, sepse ata u penduan me predikimin e Jonas; dhe ja, këtu është një më i madh se Jona.</span> <span class="verse"><a name="42">42</a>Mbretëresha e jugut do të ringjallet në gjyq bashkë me këtë brez dhe do ta dënojë, sepse ajo erdhi nga skaji më i largët i tokës për të dëgjuar diturinë e Salomonit; dhe ja, këtu është një më i madh se Salomoni.</span> <span class="verse"><a name="43">43</a>Tani kur fryma e ndyrë ka dalë nga një njeri, endet nëpër vende të thata, duke kërkuar qetësi, por nuk e gjen.</span> <span class="verse"><a name="44">44</a>Atëherë thotë: &quot;Do të kthehem në shtëpinë time, nga kam dalë&quot;; po kur arrin e gjen të zbrazët, të pastruar dhe të zbukuruar;</span> <span class="verse"><a name="45">45</a>atëherë shkon e merr me vete shtatë frymëra të tjera më të liga se ai, të cilët hyjnë dhe banojnë aty; kështu gjendja e fundit e këtij njeriut bëhet më e keqe nga e mëparshmja. Kështu do t'i ndodhë edhe këtij brezi të mbrapshtë''.</span> <span class="verse"><a name="46">46</a>Ndërsa ai vazhdonte t'u fliste turmave, ja nëna e tij dhe vëllezërit e tij po rrinin jashtë dhe kërkonin të flisnin me të.</span> <span class="verse"><a name="47">47</a>Dhe dikush i tha: ''Ja, nëna jote dhe vëllezërit e tu janë atje jashtë dhe duan të flasin me ty''.</span> <span class="verse"><a name="48">48</a>Por ai duke iu përgjigjur, i tha atij që e kishte lajmëruar: ''Kush është nëna ime dhe kush janë vëllezërit e mi?''.</span> <span class="verse"><a name="49">49</a>E shtriu dorën e vet drejt dishepujve të vet dhe tha: ''Ja nëna ime dhe vëllezërit e mi.</span> <span class="verse"><a name="50">50</a>Sepse kushdo që kryen vullnetin e Atit tim që është në qiej, më është vëlla, motër dhe nënë''.</span> </p></div</div></div></body></html>