<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 7</strong></div><p><span class="verse"><a name="1">1</a>''Mos gjykoni, që të mos gjykoheni.</span> <span class="verse"><a name="2">2</a>Sepse ju do të gjykoheni sipas gjykimit me të cilin ju gjykoni; dhe me masën me të cilën ju masni, do t'ju masin të tjerët.</span> <span class="verse"><a name="3">3</a>Pse shikon lëmishten që është në syrin e vëllait tënd dhe nuk shikon trarin që është në syrin tënd?</span> <span class="verse"><a name="4">4</a>Ose, si mund t'i thuash vëllait tënd: &quot;Dale të të heq lëmishten nga syri&quot;, kur ke një tra në syrin tënd?</span> <span class="verse"><a name="5">5</a>O hipokrit, hiqe më parë trarin nga syri yt dhe pastaj shiko qartë për të nxjerrë lëmishten nga syri i vëllait tënd.</span> <span class="verse"><a name="6">6</a>Mos u jepni qenve ç'është e shenjtë dhe mos i hidhni margaritarët tuaj para derrave, që të mos i shkelin me këmbë dhe të kthehen kundër jush dhe t'ju shqyejnë.</span> <span class="verse"><a name="7">7</a>Lypni dhe do t'ju jepet; kërkoni dhe do të gjeni; trokitni dhe do t'ju çelet.</span> <span class="verse"><a name="8">8</a>Sepse kush lyp merr, kush kërkon gjen dhe do t'i çelet atij që troket.</span> <span class="verse"><a name="9">9</a>A ka midis jush ndonjë njeri që, po t'i kërkojë i biri bukë, t'i japë një gur?</span> <span class="verse"><a name="10">10</a>Ose po t'i kërkojë një peshk, t'i japë një gjarpër?</span> <span class="verse"><a name="11">11</a>Në qoftë se ju, që jeni të këqij, dini t'u jepni dhurata të mira bijve tuaj, aq më tepër Ati juaj, që është në qiej, do t'u japë gjëra të mira atyre që ia kërkojnë.</span> <span class="verse"><a name="12">12</a>Gjithçka, pra, që ju dëshironi t'ju bëjnë njerëzit, ua bëni edhe ju atyre, sepse ky është ligji dhe profetët.</span> <span class="verse"><a name="13">13</a>Hyni nga dera e ngushtë, sepse e gjërë është dera dhe e hapur është udha që të çon në shkatërrim, dhe shumë janë ata që hyjnë nëpër të.</span> <span class="verse"><a name="14">14</a>Përkundrazi sa e ngushtë është dera dhe sa e vështirë është udha që çon në jetë! Dhe pak janë ata që e gjejnë!</span> <span class="verse"><a name="15">15</a>Ruhuni nga profetët e rremë, të cilët vijnë te ju duke u shtënë si dele, por përbrenda janë ujqër grabitqarë.</span> <span class="verse"><a name="16">16</a>Ju do t'i njihni nga frytet e tyre. A vilet vallë rrush nga ferrat ose fiq nga murrizat?</span> <span class="verse"><a name="17">17</a>Kështu çdo dru i mirë jep fryte të mira; por druri i keq prodhon fryte të këqija.</span> <span class="verse"><a name="18">18</a>Një dru i mirë nuk mund të japë fryte të këqija, as një dru i keq të japë fryte të mira.</span> <span class="verse"><a name="19">19</a>Çdo dru që nuk jep fryt të mirë pritet dhe hidhet në zjarr.</span> <span class="verse"><a name="20">20</a>Ju, pra, do t'i njihni profetët nga frytet e tyre.</span> <span class="verse"><a name="21">21</a>Jo çdo njeri që më thotë: &quot;Zot, Zot&quot; do të hyjë në mbretërinë e qieve; por do të hyjë ai që kryen vullnetin e Atit tim që është në qiej.</span> <span class="verse"><a name="22">22</a>Shumë do të më thonë atë ditë: &quot;O Zot, o Zot, a nuk profetizuam ne në emrin tënd, a nuk i dëbuam demonët në emrin tënd, a nuk kemi bërë shumë vepra të fuqishme në emrin tënd?&quot;.</span> <span class="verse"><a name="23">23</a>Dhe atëherë unë do t'u sqaroj atyre: &quot;Unë s'ju kam njohur kurrë; largohuni nga unë, ju të gjithë, që keni bërë paudhësi&quot;.</span> <span class="verse"><a name="24">24</a>Prandaj, ai që i dëgjon këto fjalë të mia dhe i vë në praktikë, mund të krahasohet prej meje me një njeri të zgjuar, që e ka ndërtuar shtëpinë e tij mbi shkëmb.</span> <span class="verse"><a name="25">25</a>Ra shiu, erdhi përmbytja, frynë erërat dhe u përplasën mbi atë shtëpi; por ajo nuk u shemb, sepse ishte themeluar mbi shkëmb.</span> <span class="verse"><a name="26">26</a>Përkundrazi ai që i dëgjon këto fjalë dhe nuk i vë në praktikë, do të krahasohet me një njeri budalla, që e ka ndërtuar shtëpinë e tij mbi rërë.</span> <span class="verse"><a name="27">27</a>Më pas ra shiu, erdhi përmbytja, frynë erërat dhe u përplasën mbi atë shtëpi; ajo u shemb dhe rrënimi i saj qe i madh''.</span> <span class="verse"><a name="28">28</a>Tani kur Jezusi i mbaroi këto fjalë, turmat mbetën të habitura nga doktrina e tij,</span> <span class="verse"><a name="29">29</a>sepse ai i mësonte, si një që ka autoritet dhe jo si skribët.</span> </p></div</div></div></body></html>