<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 3</strong></div><p><span class="verse"><a name="1">1</a>Tani në ato ditë erdhi Gjon Pagëzori, që predikonte në shkretëtirën e Judesë,</span> <span class="verse"><a name="2">2</a>dhe thoshte: ''Pendohuni, sepse mbretëria e qiejve është afër!''</span> <span class="verse"><a name="3">3</a>Dhe në fakt për Gjonin kishte folur profeti Isaia kur tha: ''Një zë i atij që bërtet në shkretëtirë: &quot;Përgatitni udhën e Zotit, drejtoni shtigjet e tij&quot;''.</span> <span class="verse"><a name="4">4</a>Tani Gjoni vet kishte veshur një rrobë prej leshi të devesë dhe një brez prej lëkure në bel; ai ushqehej me karkaleca dhe mjaltë të egër.</span> <span class="verse"><a name="5">5</a>Në atë kohë njerëzit e Jeruzalemit, nga gjithë Judeja dhe nga krahina e Jordanit rendnin tek ai,</span> <span class="verse"><a name="6">6</a>dhe pagëzoheshin nga ai, në Jordan duke rrëfyer mëkatet e tyre.</span> <span class="verse"><a name="7">7</a>Por ai, kur pa se shumë farisenj dhe saducenj po vinin për t'u pagëzuar tek ai, u tha atyre: ''Pjellë nepërkash, kush ju ka mësuar t'i arratiseni zemërimit që po vjen?</span> <span class="verse"><a name="8">8</a>Jepni pra fryte të denja të pendesës!</span> <span class="verse"><a name="9">9</a>Dhe mos t'ju shkojë mendja të thoni me vete: &quot;Ne kemi Abrahamin për atë&quot;; sepse unë po ju them se Perëndia mund të nxjerrë bij të Abrahamit edhe prej këtyre gurëve.</span> <span class="verse"><a name="10">10</a>Dhe tashmë sëpata është në rrënjën e drurëve; çdo dru, pra, që nuk jep fryt të mirë, do të pritet dhe do të hidhet në zjarr.</span> <span class="verse"><a name="11">11</a>Unë po ju pagëzoj me ujë, për pendim; por ai që vjen pas meje është më i fortë se unë, dhe unë nuk jam i denjë as të mbaj sandalet e tij; ai do t'ju pagëzojë me Frymën e Shenjtë dhe me zjarrin.</span> <span class="verse"><a name="12">12</a>Ai mban në dorë terploten dhe do ta pastrojë plotësisht lëmin e tij; grurin e tij do ta mbledhë në hambar, por bykun do ta djegë me zjarr të pashueshëm''.</span> <span class="verse"><a name="13">13</a>Atëherë erdhi Jezusi nga Galileja në Jordan te Gjoni për t'u pagëzuar prej tij.</span> <span class="verse"><a name="14">14</a>Por Gjoni e kundërshtoi fort duke i thënë: ''Mua më duhet të pagëzohem prej teje dhe ti po vjen tek unë?''.</span> <span class="verse"><a name="15">15</a>Dhe Jezusi, duke iu përgjigjur, u tha: ''Lejo të bëhet për tani, sepse në këtë mënyrë përmbushim çdo drejtësi''. Atëherë ai e lejoi.</span> <span class="verse"><a name="16">16</a>Dhe Jezusi, sapo u pagëzua, doli nga uji; dhe ja, qiejt iu hapën, dhe ai pa Frymën e Perëndisë duke zbritur si një pëllumb e duke ardhur mbi të;</span> <span class="verse"><a name="17">17</a>dhe ja një zë nga qielli që tha: ''Ky është Biri im i dashur, në të cilin jam kënaqur''.</span> </p></div</div></div></body></html>