<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 24</strong></div><p><span class="verse"><a name="1">1</a>Tani kur Jezusi doli nga tempulli dhe po largohej, dishepujt e tij iu afruan për t'i treguar ndërtesat e tempullit.</span> <span class="verse"><a name="2">2</a>Por Jezusi u tha atyre: ''A nuk i shikoni ju të gjitha këto? Në të vërtetë po ju them se këtu nuk do të mbetet asnjë gur mbi gur që nuk do të rrënohet''.</span> <span class="verse"><a name="3">3</a>Pastaj, kur ai u ul të rrinte në malin e Ullinjve, dishepujt e vet iu afruan mënjanë dhe i thanë: ''Na thuaj, kur do të ndodhin këto gjëra? Dhe cila do të jetë shenja e ardhjes sate dhe e mbarimit të botës?''.</span> <span class="verse"><a name="4">4</a>Dhe Jezusi duke u përgjigjur u tha atyre: ''Ruhuni se mos ju mashtron ndokush!</span> <span class="verse"><a name="5">5</a>Sepse shumë do të vijnë në emrin tim, duke thënë: &quot;Unë jam Krishti&quot; dhe do të mashtrojnë shumë njërëz.</span> <span class="verse"><a name="6">6</a>Atëherë do të dëgjoni të flitet për lufta dhe për ushtima luftash; ruhuni të mos shqetësoheni, sepse të gjitha këto duhet të ndodhin, por ende mbarimi nuk do të ketë ardhur.</span> <span class="verse"><a name="7">7</a>Do të ngrihet, pra, popull kundër populli dhe mbretëri kundër mbretërie; do të ketë zi buke, murtajë dhe tërmete në vende të ndryshme.</span> <span class="verse"><a name="8">8</a>Por të gjitha këto gjëra do të jenë vetëm fillimi i dhembjeve të lindjes.</span> <span class="verse"><a name="9">9</a>Atëherë do t'ju dorëzojnë në mundime dhe do t'ju vrasin; dhe të gjithë kombet do t'ju urrejnë për shkak të emrit tim.</span> <span class="verse"><a name="10">10</a>Atëherë shumë do të skandalizohen, do ta tradhëtojnë njeri tjetrin dhe do të urrejnë njeri tjetrin.</span> <span class="verse"><a name="11">11</a>Dhe do të dalin shumë profetë të rremë, dhe do të mashtrojnë shumë njerëz.</span> <span class="verse"><a name="12">12</a>Dhe, duke qenë se paudhësia do të shumohet, shumëkujt do t'i ftohet dashuria;</span> <span class="verse"><a name="13">13</a>por ai që do të ngulmojë deri në fund do të shpëtohet.</span> <span class="verse"><a name="14">14</a>Dhe ky ungjill i mbretërisë do të predikohet në gjithë botën si një dëshmi për gjithë kombet, dhe atëherë do të vijë mbarimi''.</span> <span class="verse"><a name="15">15</a>''Kur të shihni, pra, neverinë e shkretimit, që është parathënë nga profeti Daniel, që ka zënë vend në vendin e shenjtë (kush lexon le ta kuptojë),</span> <span class="verse"><a name="16">16</a>atëherë ata që janë në Jude, le të ikin ndër male.</span> <span class="verse"><a name="17">17</a>Kush ndodhet mbi taracën e shtëpisë, të mos zbresë për të marrë diçka në shtëpinë e vet;</span> <span class="verse"><a name="18">18</a>dhe kush është ndër ara, të mos kthehet për të marrë mantelin e tij.</span> <span class="verse"><a name="19">19</a>Por mjerë gratë shtatzëna dhe ato që do t'u japin gji fëmijëve në ato ditë!</span> <span class="verse"><a name="20">20</a>Dhe lutuni që ikja juaj të mos ndodhë në dimër, as të shtunën,</span> <span class="verse"><a name="21">21</a>sepse atëherë do të ketë një mundim aq të madh, sa nuk ka ndodhur kurrë që nga krijimi i botës e deri më sot, dhe as nuk do të ketë më kurrë!</span> <span class="verse"><a name="22">22</a>Dhe, po të mos shkurtoheshin ato ditë, asnjë mish nuk do të shpëtonte; por për shkak të të zgjedhurve, ato ditë do të shkurtohen.</span> <span class="verse"><a name="23">23</a>Atëherë, në qoftë se dikush do t'ju thotë: &quot;Ja, Krishti është këtu&quot;, ose &quot;Éshtë atje&quot;, mos i besoni.</span> <span class="verse"><a name="24">24</a>Sepse do të dalin krishtër të rremë dhe profetë të rremë, dhe do të bëjnë shenja të mëdha dhe mrrekulli të tilla aq sa t'i mashtrojnë, po të ishte e mundur, edhe të zgjedhurit.</span> <span class="verse"><a name="25">25</a>Ja, unë ju paralajmërova.</span> <span class="verse"><a name="26">26</a>Pra, në qoftë se ju thonë: &quot;Ja, është në shkretëtirë&quot;, mos shkoni atje: &quot;Ja, është në dhomat e fshehta&quot;, mos u besoni.</span> <span class="verse"><a name="27">27</a>Sepse, si vetëtima që del nga lindja dhe flakëron deri në perëndim, kështu do të jetë ardhja e Birit të njeriut.</span> <span class="verse"><a name="28">28</a>Sepse ku të ketë kërma, aty do të mblidhen shqiponjat''.</span> <span class="verse"><a name="29">29</a>''Tani, fill pas pikëllimit të atyre ditëve, dielli do të erret dhe hëna nuk do të japë dritën e vet, yjet do të bien nga qielli dhe fuqitë e qiejve do të tronditen.</span> <span class="verse"><a name="30">30</a>Dhe atëherë do të duket në qiell shenja e Birit të njeriut; dhe të gjitha kombet e dheut do të mbajnë zi dhe do ta shohin Birin e njeriut duke ardhur mbi retë e qiellit me fuqi dhe lavdi të madhe.</span> <span class="verse"><a name="31">31</a>Ai do t'i dërgojë engjëjt e vet me tinguj të fuqishëm borie; dhe ata do t'i mbledhin të zgjedhurit e tij nga të katër erërat, nga një skaj i qiellit te tjetri.</span> <span class="verse"><a name="32">32</a>Tani mësoni nga fiku këtë shëmbëlltyrë: kur tashmë degët e tij njomësohen dhe nxjerrin gjethet, ta dini se vera është afër.</span> <span class="verse"><a name="33">33</a>Kështu edhe ju, kur t'i shihni të gjitha këto gjëra, ta dini se ai është afër, madje te dera.</span> <span class="verse"><a name="34">34</a>Në të vërtetë po ju them se ky brez nuk do të kalojë, pa u realizuar të gjitha këto.</span> <span class="verse"><a name="35">35</a>Qielli dhe toka do të kalojnë, por fjalët e mia nuk do të kalojnë.</span> <span class="verse"><a name="36">36</a>Tani sa për atë ditë dhe për atë orë, askush s'e di, as engjëjt e qieive, por vetëm Ati im.</span> <span class="verse"><a name="37">37</a>Por, ashtu si qe në ditët e Noeut, kështu do të jetë edhe në ardhjen e Birit të njeriut.</span> <span class="verse"><a name="38">38</a>Sepse, ashtu si në ditët përpara përmbytjes, njerëzit hanin dhe pinin, martoheshin dhe martonin, derisa Noeu hyri në arkë;</span> <span class="verse"><a name="39">39</a>dhe nuk kuptuan asgjë, deri sa erdhi përmbytja dhe i fshiu të gjithë; kështu do të ndodhë në ardhjen e Birit të njeriut.</span> <span class="verse"><a name="40">40</a>Atëherë dy do të jenë në arë, një do të merret dhe tjetri do të lihet.</span> <span class="verse"><a name="41">41</a>dy gra do të bluajnë në mulli, një do të merret dhe tjetra do të lihet.</span> <span class="verse"><a name="42">42</a>Rrini zgjuar, pra, sepse nuk e dini në cilën orë do të vijë Zoti juaj.</span> <span class="verse"><a name="43">43</a>Por dijeni këtë, se ta dinte i zoti i shtëpisë në çfarë orë të natës do të vijë vjedhësi, do të rrinte zgjuar dhe nuk do të lejonte t'i shpërthehej shtëpia.</span> <span class="verse"><a name="44">44</a>Prandaj edhe ju jini gati, sepse Biri i njeriut do të vijë në atë orë kur ju nuk mendoni''.</span> <span class="verse"><a name="45">45</a>''Cili është, pra, ai shërbëtor besnik dhe i mençur, që zotëria e tij e caktoi përmbi shtëpiarët e vet, për t'u dhënë atyre ushqimin në kohën e duhur?</span> <span class="verse"><a name="46">46</a>Lum ai shërbëtor që, kur të kthehet zotëria e tij, e gjen duke bërë kështu.</span> <span class="verse"><a name="47">47</a>Në të vërtetë po ju them se ai do t'ia besojë administrimin e gjithë pasurisë së vet.</span> <span class="verse"><a name="48">48</a>Por, në qoftë se ky shërbëtor i mbrapshtë, thotë në zemër të vet: &quot;Zotëria ime vonon të vijë&quot;,</span> <span class="verse"><a name="49">49</a>dhe fillon t'i rrahë shokët e vet dhe të hajë e të pijë me pijanecët;</span> <span class="verse"><a name="50">50</a>zotëria e këtij shërbëtori do të vijë në atë ditë kur ai nuk e pret dhe në atë orë kur ai nuk e di;</span> <span class="verse"><a name="51">51</a>do ta ndëshkojë rëndë dhe do t'i rezervojë fatin e hipokritëve. Atje do të jetë e qara dhe kërcëllim dhëmbësh''.</span> </p></div</div></div></body></html>