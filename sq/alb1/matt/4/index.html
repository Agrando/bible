<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 4</strong></div><p><span class="verse"><a name="1">1</a>Atëherë Fryma e çoi Jezusin në shkretëtirë, që djalli ta tundonte.</span> <span class="verse"><a name="2">2</a>Dhe, mbasi agjëroi dyzet ditë e dyzet net, në fund e mori uria.</span> <span class="verse"><a name="3">3</a>Atëherë tunduesi, pasi iu afrua, i tha: ''Në qoftë se je Biri i Perëndisë, thuaj që këta gurë të bëhen bukë''.</span> <span class="verse"><a name="4">4</a>Por ai, duke iu përgjigjur, tha: ''Éshtë shkruar: &quot;Njeriu nuk rron vetëm me bukë, por me çdo fjalë që del nga goja e Perëndisë&quot;''.</span> <span class="verse"><a name="5">5</a>Atëherë djalli e çoi në qytetin e shenjtë dhe e vendosi në majë të tempullit</span> <span class="verse"><a name="6">6</a>dhe i tha: ''Nëse je Biri i Perëndisë, hidhu poshtë, sepse është shkruar: &quot;Ai do t'u japë urdhër engjëjve të tij për ty; edhe ata do të mbajnë mbi duart e tyre që të mos ndeshësh me këmbën tënde ndonjë gur&quot;''.</span> <span class="verse"><a name="7">7</a>Jezusi i tha: ''Éshtë shkruar gjithashtu: &quot;Mos e tundo Zotin, Perëndinë tënd&quot;''.</span> <span class="verse"><a name="8">8</a>Djalli e çoi sërish mbi një mal shumë të lartë dhe i tregoi të gjitha mbretëritë e botës dhe lavdinë e tyre,</span> <span class="verse"><a name="9">9</a>dhe i tha: ''Unë do të t'i jap të gjitha këto, nëse ti bie përmbys para meje dhe më adhuron''.</span> <span class="verse"><a name="10">10</a>Atëherë Jezusi i tha: ''Shporru, Satan, sepse është shkruar: &quot;Adhuro Zotin, Perëndinë tënde, dhe shërbeji vetëm atij&quot;''.</span> <span class="verse"><a name="11">11</a>Atëherë djalli e la; dhe ja, u afruan engjëjt dhe i shërbenin.</span> <span class="verse"><a name="12">12</a>Jezusi, mbasi dëgjoi se Gjonin e kishin futur në burg, u tërhoq në Galile.</span> <span class="verse"><a name="13">13</a>Pastaj la Nazaretin dhe shkoi të banojë në Kapernaum, qytet bregdetar, në kufijtë të Zabulonit dhe të Neftalit,</span> <span class="verse"><a name="14">14</a>që të përmbushej ç'ishte thënë nëpërmjet profetit Isaia kur tha:</span> <span class="verse"><a name="15">15</a>''Toka e Zabulonit, toka e Neftalit, mbi bregun e detit, krahina përtej Jordanit, Galileja e paganëve,</span> <span class="verse"><a name="16">16</a>populli që dergjej në errësirë ka parë një dritë të madhe, dhe përmbi ata që dergjeshin në krahinë dhe në hijen e vdekjes, doli drita''.</span> <span class="verse"><a name="17">17</a>Që nga ajo kohë Jezusi filloi të predikojë dhe të thotë: ''Pendohuni, sepse mbretëria e qiejve është afër!''.</span> <span class="verse"><a name="18">18</a>Duke ecur gjatë bregut të detit të Galilesë, Jezusi pa dy vëllezër: Simonin, të quajtur Pjetër, dhe Andrean, të vëllanë, të cilët po hidhnin rrjetën në det, sepse ishin peshkatarë;</span> <span class="verse"><a name="19">19</a>dhe u tha atyre: ''Ndiqmëni dhe unë do t'ju bëj peshkatarë njerëzish''.</span> <span class="verse"><a name="20">20</a>Dhe ata i lanë menjëherë rrjetat dhe e ndoqën.</span> <span class="verse"><a name="21">21</a>Dhe, duke vazhduar rrugën, pa dy vëllezër të tjerë: Jakobin, birin e Zebedeut dhe Gjonin, vëllanë e tij, në barkë bashkë me Zebedeun, atin e tyre, duke ndrequr rrjetat; dhe i thirri.</span> <span class="verse"><a name="22">22</a>Dhe ata lanë menjëherë barkën dhe atin e tyre dhe i shkuan pas.</span> <span class="verse"><a name="23">23</a>Jezusi shkonte kudo nëpër Galile, duke mësuar në sinagogat e tyre, duke predikuar ungjillin e mbretërisë dhe duke shëruar çdo sëmundje dhe çdo lëngatë në popull.</span> <span class="verse"><a name="24">24</a>Dhe fama e tij u përhap në gjithë Sirinë; dhe i sillnin të gjithë të sëmurët që vuanin nga lëngata dhe dhimbje të ndryshme, të demonizuar, epileptikë dhe paralitikë; dhe ai i shëronte.</span> <span class="verse"><a name="25">25</a>Dhe një mori e madhe njerëzish i shkonte pas, nga Galileja, nga Dekapoli, nga Jeruzalemi, nga Judeja dhe nga përtej Jordanit.</span> </p></div</div></div></body></html>