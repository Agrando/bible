<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 25</strong></div><p><span class="verse"><a name="1">1</a>''Atëherë mbretëria e qiejve do t'u ngjajë dhjetë virgjëreshave, të cilat i morën llampat e tyre, dhe i dolën para dhëndrit.</span> <span class="verse"><a name="2">2</a>Tani pesë nga ato ishin të mençura dhe pesë budallaçka.</span> <span class="verse"><a name="3">3</a>Budallaçkat, kur morën llampat e tyre, nuk morën me vet vajin;</span> <span class="verse"><a name="4">4</a>kurse të mençurat, bashkë me llampat, morën edhe vajin në enët e tyre.</span> <span class="verse"><a name="5">5</a>Tani, duke qenë se dhëndri po vononte, dremitën të gjitha dhe i zuri gjumi.</span> <span class="verse"><a name="6">6</a>Aty nga mesnata u dëgjua një britmë: &quot;Ja, po vjen dhëndri, i dilni para!&quot;.</span> <span class="verse"><a name="7">7</a>Atëherë të gjitha ato virgjëreshat u zgjuan dhe përgatitën llampat e tyre.</span> <span class="verse"><a name="8">8</a>Dhe budallaçkat u thanë të mençurave: &quot;Na jepni nga vaji juaj, sepse llampat tona po na fiken&quot;.</span> <span class="verse"><a name="9">9</a>Por të mençurat duke u përgjigjur thanë: &quot;Jo, sepse nuk do të mjaftonte as për ne e as për ju; më mirë shkoni te tregtarët dhe e blini&quot;.</span> <span class="verse"><a name="10">10</a>Tani kur ato shkuan ta blejnë, erdhi dhëndri; virgjëreshat që ishin gati, hynë bashkë me të në dasmë; dhe dera u mbyll.</span> <span class="verse"><a name="11">11</a>Më pas erdhën edhe virgjëreshat e tjera, duke thënë: &quot;Zot, zot, hapna&quot;.</span> <span class="verse"><a name="12">12</a>Por ai, duke u përgjigjur, tha: &quot;Në të vërtetë po ju them se nuk ju njoh&quot;.</span> <span class="verse"><a name="13">13</a>Prandaj rrini zgjuar, sepse nuk e dini as ditën as orën në të cilët do të vijë Biri i njeriut''.</span> <span class="verse"><a name="14">14</a>''Mbretëria e qiejve i ngjan gjithashtu një njeriu, që, kur po nisej për një udhëtim, i thirri shërbëtorët e tij dhe u besoi pasuritë e veta.</span> <span class="verse"><a name="15">15</a>Njërit i dha pesë talenta, tjetrit dy dhe një tjetri një; secilit sipas zotësisë së tij; dhe u nis fill.</span> <span class="verse"><a name="16">16</a>Tani ai që kishte marrë të pesë talentat shkoi, dhe bëri tregti me to dhe fitoi pesë të tjerë.</span> <span class="verse"><a name="17">17</a>Po ashtu edhe ai që kishte marrë dy talenta fitoi edhe dy të tjerë.</span> <span class="verse"><a name="18">18</a>Por kurse ai që kishte marrë një, shkoi, hapi një gropë në dhe dhe e fshehu denarin e zotit të vet.</span> <span class="verse"><a name="19">19</a>Tani mbas një kohe të gjatë, u kthye zoti i atyre shërbëtorëve dhe i bëri llogaritë me ta.</span> <span class="verse"><a name="20">20</a>Dhe ai që kishte marrë të pesë talentat doli përpara dhe i paraqiti pesë të tjerë, duke thënë: &quot;Zot, ti më besove pesë talenta; ja, me ato unë fitova pesë talenta të tjerë&quot;.</span> <span class="verse"><a name="21">21</a>Dhe i zoti i tha: &quot;Të lumtë, shërbëtor i mirë dhe besnik; ti u tregove besnik në gjëra të vogla, unë do të të vë mbi shumë gjëra; hyr në gëzimin e zotit tënd&quot;.</span> <span class="verse"><a name="22">22</a>Pastaj erdhi edhe ai që kishte marrë të dy talenta dhe tha: &quot;Zot, ti më besove dy talenta; ja, me ato unë fitova dy talenta të tjerë&quot;.</span> <span class="verse"><a name="23">23</a>Dhe zoti i tij i tha: &quot;Të lumtë, shërbëtor i mirë dhe besnik; ti u tregove besnik në gjëra të vogla; unë do të të vë mbi shumë gjëra; hyr në gëzimin e zotit tënd&quot;.</span> <span class="verse"><a name="24">24</a>Në fund erdhi edhe ai që kishte marrë vetëm një talent dhe tha: &quot;Zot, unë e dija se je njeri i ashpër, që korr atje ku nuk ke mbjellë dhe vjel ku nuk ke shpërndarë,</span> <span class="verse"><a name="25">25</a>prandaj pata frikë dhe shkova dhe e fsheha talentin tënd nën tokë; ja, unë po ta kthej&quot;.</span> <span class="verse"><a name="26">26</a>Dhe i zoti duke i përgjigjur i tha: &quot;Shërbëtor i mbrapshtë dhe përtac, ti e dije se unë korr atje ku nuk kam mbjellë dhe vjel aty ku nuk kam shpërndarë;</span> <span class="verse"><a name="27">27</a>Ti duhet t'ia kishe besuar denarin tim bankierëve dhe kështu, në kthimin tim, do ta kisha marrë me interes.</span> <span class="verse"><a name="28">28</a>Prandaj ia hiqni këtij talentin dhe ia jepni atij që ka dhjetë talenta.</span> <span class="verse"><a name="29">29</a>Sepse atij që ka do t'i jepet edhe më e do të ketë me bollëk të madh, por atij që nuk ka, do t'i merret edhe ajo që ka.</span> <span class="verse"><a name="30">30</a>Dhe flakeni në errësirën e jashtme këtë shërbëtor të pavlefshëm. Atje do të jetë e qara dhe kërcëllim dhëmbësh&quot;''.</span> <span class="verse"><a name="31">31</a>''Dhe kur të vijë Biri i njeriut në lavdinë e tij, bashkë me të gjithë engjëjt e shenjtë, atëherë do të ulet mbi fronin e lavdisë së vet.</span> <span class="verse"><a name="32">32</a>Dhe të gjithë kombet do të mblidhen para tij; dhe ai do ta ndajë njërin nga tjetri ashtu si i ndan bariu delet nga cjeptë.</span> <span class="verse"><a name="33">33</a>Dhe delet do t'i vërë në të djathtën e tij dhe cjeptë në të majtën.</span> <span class="verse"><a name="34">34</a>Atëherë Mbreti do t'u thotë atyre që do të jenë në të djathtën e tij: &quot;Ejani, të bekuar të Atit tim; merrni në trashëgim mbretërinë që u bë gati për ju që nga krijimi i botës.</span> <span class="verse"><a name="35">35</a>Sepse pata uri dhe më dhatë për të ngrënë, pata etje dhe më dhatë për të pirë; isha i huaj dhe më pritët,</span> <span class="verse"><a name="36">36</a>isha i zhveshur dhe më veshët, isha i sëmurë dhe ju më vizitonit, isha në burg dhe erdhët tek unë&quot;.</span> <span class="verse"><a name="37">37</a>Atëherë të drejtët do t'i përgjigjen duke thënë: &quot;Zot, kur të pamë të uritur dhe të dhamë për të ngrënë; ose të etur dhe të dhamë për të pirë?</span> <span class="verse"><a name="38">38</a>Dhe kur të pamë të huaj dhe të pritëm ose të zhveshur dhe të veshëm?</span> <span class="verse"><a name="39">39</a>Dhe kur të pamë të lënguar ose në burg dhe erdhëm te ti?&quot;.</span> <span class="verse"><a name="40">40</a>Dhe Mbreti duke iu përgjigjur do t'u thotë: &quot;Në të vërt etë po ju them: sa herë ia keni bërë këtë ndonjërit prej këtyre vëllezërve të mi më të vegjël, këtë ma bëtë mua.</span> <span class="verse"><a name="41">41</a>Pastaj ai do t'u thotë edhe atyre që do të jenë në të majtë: &quot;Largohuni nga unë, të mallkuar, në zjarr të përjetshëm, të përgatitur për djallin dhe engjëjt e tij.</span> <span class="verse"><a name="42">42</a>Sepse pata uri dhe nuk më dhatë për të ngrënë, pata etje dhe nuk më dhatë për të pirë,</span> <span class="verse"><a name="43">43</a>isha i huaj dhe nuk më pritët, i zhveshur dhe nuk më veshët, i sëmurë dhe në burg dhe nuk erdhët të më shihni&quot;.</span> <span class="verse"><a name="44">44</a>Atëherë edhe ata do t'i përgjigjen duke thënë: &quot;Zot, kur të pamë të uritur ose të etur, ose të huaj, ose të zhveshur, ose të lëngatë ose në burg dhe nuk të shërbyem?&quot;.</span> <span class="verse"><a name="45">45</a>Atëherë ai do t'u përgjigjet atyre duke thënë: &quot;Në të vërtetë ju them: sa herë nuk ia keni bërë këtë ndonjërit prej këtyre më të vegjëlve, këtë nuk ma bëtë as edhe mua&quot;.</span> <span class="verse"><a name="46">46</a>Dhe ata do të shkojnë në mundim të përjetshëm, dhe të drejtët në jetën e përjetshme''.</span> </p></div</div></div></body></html>