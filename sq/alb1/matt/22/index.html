<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 22</strong></div><p><span class="verse"><a name="1">1</a>Dhe Jezusi, nisi përsëri t'u flasë atyre me shëmbëlltyra, duke thënë:</span> <span class="verse"><a name="2">2</a>''Mbretëria e qiejve i ngjan një mbreti, i cili përgatiti dasmën e të birit.</span> <span class="verse"><a name="3">3</a>Dhe dërgoi shërbëtorët e vet për të thirrur të ftuarit në dasmë, por ata nuk deshën të vijnë.</span> <span class="verse"><a name="4">4</a>Dërgoi përsëri shërbëtorë të tjerë duke thënë: &quot;U thoni të ftuarve: Ja unë e kam shtruar drekën time, viçat e mi dhe bagëtia ime e majmur janë therur dhe gjithçka është gati; ejani në dasmë&quot;.</span> <span class="verse"><a name="5">5</a>Por ata, pa e përfillur, shkuan: dikush në arën e vet e dikush në punët e veta.</span> <span class="verse"><a name="6">6</a>Dhe të tjerët, mbasi kapën shërbëtorët e tij, i shanë dhe i vranë.</span> <span class="verse"><a name="7">7</a>Mbreti atëhërë, kur dëgjoi këtë, u zemërua dhe dërgoi ushtritë e veta për të shfarosur ata gjaksorë dhe dogji qytetin e tyre.</span> <span class="verse"><a name="8">8</a>Atëherë u tha shërbëtorëve të vet: &quot;Dasma është gati, por të ftuarit nuk ishin të denjë.</span> <span class="verse"><a name="9">9</a>Shkoni, pra, në udhëkryqe dhe ftoni në dasmë këdo që të gjeni.&quot;</span> <span class="verse"><a name="10">10</a>Dhe ata shërbëtorët dolën nëpër rrugë, mblodhën të gjithë ata që gjetën, të këqij dhe të mirë, dhe vendi i dasmës u mbush me të ftuar.</span> <span class="verse"><a name="11">11</a>Atëherë mbreti hyri për të parë të ftuarit dhe gjeti aty një njeri që nuk kishte veshur rrobë dasme;</span> <span class="verse"><a name="12">12</a>dhe i tha: &quot;Mik, si hyre këtu pa pasur rrobë dasme?&quot;. Dhe ai mbylli gojën.</span> <span class="verse"><a name="13">13</a>Atëherë mbreti u tha shërbëtorëve: &quot;Lidheni duar dhe këmbë, kapeni dhe hidheni në errësirat e jashtme. Atje do të jetë e qara dhe kërcëllim dhëmbësh&quot;.</span> <span class="verse"><a name="14">14</a>Sepse shumë janë të thirrur, por pak janë të zgjedhur''.</span> <span class="verse"><a name="15">15</a>Atëherë farisenjtë u veçuan dhe bënin këshill se si ta zinin gabim në fjalë.</span> <span class="verse"><a name="16">16</a>Dhe i dërguan dishepujt e tyre bashkë me herodianët, për t'i thënë: ''Mësues, ne e dimë se ti je i vërtetë dhe që mëson udhën e Perëndisë në të vërtetë, pa marrë parasysh njeri, sepse ti nuk shikon pamjen e jashtme të njerëzve.</span> <span class="verse"><a name="17">17</a>Na thuaj, pra: Si e mendon? A është e ligjshme t'i paguhet taksa Cezarit apo jo?''.</span> <span class="verse"><a name="18">18</a>Por Jezusi, duke e njohur ligësinë e tyre, tha: ''Pse më tundoni, o hipokritë?</span> <span class="verse"><a name="19">19</a>Më tregoni monedhën e taksës''. Atëherë ata i treguan një denar.</span> <span class="verse"><a name="20">20</a>Dhe ai u tha atyre: ''E kujt është kjo fytyrë dhe ky mbishkrim?''.</span> <span class="verse"><a name="21">21</a>Ata i thanë: ''E Cezarit''. Atëherë ai u tha atyre: ''Jepni, pra, Cezarit atë që i përket Cezarit dhe Perëndisë atë që i përket Perëndisë''.</span> <span class="verse"><a name="22">22</a>Dhe ata, kur e dëgjuan këtë, u mrekulluan, e lanë, dhe ikën.</span> <span class="verse"><a name="23">23</a>Po atë ditë erdhën tek ai saducenjtë, të cilët thonë se nuk ka ringjallje, dhe e pyetën</span> <span class="verse"><a name="24">24</a>duke thënë: ''Mësues, Moisiu ka thënë: &quot;Në se dikush vdes pa lënë fëmijë, i vëllai le të martohet me gruan e tij, për t'i lindur trashëgimtarë vëllait të tij.</span> <span class="verse"><a name="25">25</a>Tani ndër ne ishin shtatë vëllezër; i pari u martua dhe vdiq dhe duke mos pasë trashëgimtarë, ia la gruan vëllait të vet.</span> <span class="verse"><a name="26">26</a>Kështu edhe i dyti dhe i treti, deri tek i shtati.</span> <span class="verse"><a name="27">27</a>Në fund vdiq edhe gruaja.</span> <span class="verse"><a name="28">28</a>Në ringjallje, pra, e kujt nga këta të shtatë do të jetë grua? Sepse të gjithë e patën gruaja''.</span> <span class="verse"><a name="29">29</a>Por Jezusi, duke u përgjigjur u tha atyre: ''Ju bëni gabim, sepse nuk e kuptoni as Shkrimin as pushtetin e Perëndisë.</span> <span class="verse"><a name="30">30</a>Në ringjallje, pra, as martohen as martojnë, por ata do të jenë në qiell si engjëjt e Perëndisë.</span> <span class="verse"><a name="31">31</a>Pastaj sa për ringjalljen e të vdekurve, a nuk e keni lexuar ç'ju ishte thënë nga Perëndia kur thotë:</span> <span class="verse"><a name="32">32</a>&quot;Unë jam Perëndia i Abrahamit, Perëndia i Isakut dhe i Jakobit&quot;? Perëndia nuk është Perëndia i të vdekurve, por i të gjallëve''.</span> <span class="verse"><a name="33">33</a>Dhe turmat, kur i dëgjuan këto gjëra, habiteshin nga doktrina e tij.</span> <span class="verse"><a name="34">34</a>Atëherë farisenjtë, kur dëgjuan se ai ua kishte zënë gojën saducenjve, u mblodhën tok.</span> <span class="verse"><a name="35">35</a>Dhe një nga ata, mësues i ligjit, e pyeti për të vënë në provë, duke thënë:</span> <span class="verse"><a name="36">36</a>''Mësues, cili është urdhërimi i madh i ligjit?''.</span> <span class="verse"><a name="37">37</a>Dhe Jezusi i tha: ''&quot;Duaje Zotin, Perëndinë tënde me gjithë zemrën tënde, me gjithë shpirtin tënd dhe me gjithë mendjen tënde&quot;.</span> <span class="verse"><a name="38">38</a>Ky është urdhërimi i parë dhe i madhi.</span> <span class="verse"><a name="39">39</a>Dhe i dyti, i ngjashëm me këtë, është: &quot;Duaje të afërmin tënd porsi vetveten&quot;.</span> <span class="verse"><a name="40">40</a>Nga këto dy urdhërime varet i tërë ligji dhe profetët''.</span> <span class="verse"><a name="41">41</a>Tani, kur u mblodhën farisenjtë, Jezusi i pyeti:</span> <span class="verse"><a name="42">42</a>''Ç'u duket juve për Krishtin? Biri i kujt është?''. Ata i thanë: ''I Davidit''.</span> <span class="verse"><a name="43">43</a>Ai u tha atyre: ''Si pra Davidi, në Frymë, e quan Zot, duke thënë:</span> <span class="verse"><a name="44">44</a>&quot;Zoti i ka thënë Zotit tim: Ulu në të djathtën time, deri sa unë t'i vë armiqtë e tu si stol të këmbëve të tua&quot;?</span> <span class="verse"><a name="45">45</a>Në qoftë se Davidi e quan Zot, si mund të jetë biri i tij?''.</span> <span class="verse"><a name="46">46</a>Por asnjë nuk ishte në gjendje t'i përgjigjej; dhe, që nga ajo ditë, askush nuk guxoi ta pyesë më.</span> </p></div</div></div></body></html>