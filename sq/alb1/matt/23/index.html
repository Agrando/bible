<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 23</strong></div><p><span class="verse"><a name="1">1</a>Atëherë Jezusi u foli turmave dhe dishepujve të vet,</span> <span class="verse"><a name="2">2</a>duke thënë: ''Skribët dhe farisenjtë ulen mbi katedrën e Moisiut.</span> <span class="verse"><a name="3">3</a>Zbatoni, pra, dhe bëni gjithçka t'ju thonë të zbatoni; por mos bëni si bëjnë ata, sepse thonë, por nuk e bëjnë.</span> <span class="verse"><a name="4">4</a>Por lidhin barrë të rënda që barten me vështirësi, dhe ua vënë mbi kurrizin e njerëzve; Por ata nuk duan të luajnë vetë as me gisht.</span> <span class="verse"><a name="5">5</a>Por të gjitha veprat e tyre i bëjnë për t'u dukur nga njerëzit; i zgjërojnë filateritë e tyre dhe i zgjatin thekët e rrobave të tyre.</span> <span class="verse"><a name="6">6</a>Duan kryet e vendit në gostira dhe vendet e para në sinagoga,</span> <span class="verse"><a name="7">7</a>si edhe përshëndetjet në sheshe dhe të quhen rabbi, rabbi nga njerëzit.</span> <span class="verse"><a name="8">8</a>Por ju mos lejoni që t'ju quajnë rabbi, sepse vetëm një është mësuesi juaj: Krishti, dhe ju të gjithë jeni vëllezër.</span> <span class="verse"><a name="9">9</a>Dhe përmbi tokë mos thirrni askënd atë tuaj, sepse vetëm një është Ati juaj, ai që është në qiej.</span> <span class="verse"><a name="10">10</a>As mos lejoni që t'ju quajnë udhëheqës, sepse vetëm një është udhëheqësi juaj: Krishti.</span> <span class="verse"><a name="11">11</a>Dhe më i madhi prej jush le të jetë shërbëtori juaj.</span> <span class="verse"><a name="12">12</a>Sepse kush do të lartësojë veten, do të poshtërohet; dhe kush do të përulë veten, do të lartësohet.</span> <span class="verse"><a name="13">13</a>Por mjerë ju, o skribë dhe farisenj hipokritë! Sepse mbyllni mbretërinë e qiejve para njerëzve; sepse as ju nuk hyni, as nuk i lini të hyjnë ata që janë për të hyrë.</span> <span class="verse"><a name="14">14</a>Mjerë ju, o skribë dhe farisenj hipokritë! Sepse gllabëroni shtëpitë e të vejave dhe për sy e faqe bëni lutje të gjata; për këtë arsye ju do të pësoni një dënim më të rreptë.</span> <span class="verse"><a name="15">15</a>Mjerë ju, o skribë dhe farisenj hipokritë! Sepse përshkoni detin dhe dheun për të bërë prozelitë, dhe kur ndokush bëhet i tillë, e bëni bir të Gehenas dhe dy herë më të keq se ju!</span> <span class="verse"><a name="16">16</a>Mjerë ju, udhëheqës të verbër, që thoni: &quot;Në qoftë se dikush betohet për tempullin, kjo s'është gjë; por në qoftë se betohet për arin e tempullit, është i detyruar&quot;.</span> <span class="verse"><a name="17">17</a>Të marrë dhe të verbër! Sepse cili është më i madh: ari apo tempulli që e shenjtëron arin?</span> <span class="verse"><a name="18">18</a>Dhe në qoftë se dikush betohet për altarin, s'është gjë; por ne qoftë se betohet për ofertën që është mbi të, është i detyruar&quot;.</span> <span class="verse"><a name="19">19</a>Të marrë dhe të verbër! Sepse cila është më e madhe, oferta apo altari që e shenjtëron ofertën?</span> <span class="verse"><a name="20">20</a>Ai, pra, që betohet për altarin, betohet për të dhe për çdo gjë që është përmbi të!</span> <span class="verse"><a name="21">21</a>Ai që betohet për tempullin, betohet për të dhe për atë që banon atje.</span> <span class="verse"><a name="22">22</a>Dhe ai që betohet për qiellin, betohet për fronin e Perëndisë dhe për atë që është ulur mbi të.</span> <span class="verse"><a name="23">23</a>Mjerë ju, skribë dhe farisenj hipokritë! Sepse ju llogaritni të dhjetën e mëndrës, të koprës dhe të barit të gjumit, dhe lini pas dore gjërat më të rëndësishme të ligjit: gjyqin, mëshirën dhe besimin;  këto gjëra duhet t'i praktikoni pa i lënë  pas dore të tjerat.</span> <span class="verse"><a name="24">24</a>Udhëheqës të verbër, që sitni mushkonjën dhe kapërdini devenë!</span> <span class="verse"><a name="25">25</a>Mjerë ju, skribë dhe farisenj hipokritë! Sepse pastroni anën e jashtme të kupës dhe të pjatës, ndërsa përbrenda janë plot me grabitje dhe teprime.</span> <span class="verse"><a name="26">26</a>Farise i verbër! Pastro më parë përbrenda kupën dhe pjatën, që edhe përjashta të jetë e pastër.</span> <span class="verse"><a name="27">27</a>Mjerë ju, o skribë dhe farisenj hipokritë! Sepse u ngjani varreve të zbardhuara (me gëlqere), që nga jashtë duken të bukur, por brenda janë plot eshtra të vdekurish dhe gjithfarë papastërtish.</span> <span class="verse"><a name="28">28</a>Kështu edhe ju nga jashtë u paraqiteni njerëzve si të drejtë; por përbrenda jeni plot hipokrizi dhe paudhësi.</span> <span class="verse"><a name="29">29</a>Mjerë ju, o skribë dhe farisenj hipokritë! Sepse ndërtoni varrezat e profetëve dhe zbukuroni monumentet e të drejtëve,</span> <span class="verse"><a name="30">30</a>dhe thoni: &quot;Po të kishim jetuar në kohën e etërve tanë, nuk do të kishim bashkëpunuar me ta në vrasjen e profetëve&quot;.</span> <span class="verse"><a name="31">31</a>Duke folur kështu, ju dëshmoni kundër vetes suaj, se jeni bijtë e atyre që vranë profetët.</span> <span class="verse"><a name="32">32</a>Ju e kaloni masën e etërve tuaj!</span> <span class="verse"><a name="33">33</a>O gjarpërinj, o pjellë nëpërkash! Si do t'i shpëtoni gjykimit të Gehenas?</span> <span class="verse"><a name="34">34</a>Prandaj, ja unë po ju dërgoj profetë, dijetarë dhe skribë; ju disa prej tyre do t'i vritni dhe do t'i kryqëzoni, disa të tjerë do t'i fshikulloni në sinagogat tuaja dhe do t'i persekutoni nga një qytet në tjetrin,</span> <span class="verse"><a name="35">35</a>që të bjerë mbi ju gjithë gjaku i drejtë i derdhur mbi dhe, nga gjaku i të drejtit Abel, deri te gjaku i Zaharias, birit të Barakias, që ju e vratë ndërmjet tempullit dhe altarit.</span> <span class="verse"><a name="36">36</a>Në të vërtetë po ju them se të gjitha këto gjëra do të bien mbi këtë brez.</span> <span class="verse"><a name="37">37</a>Jeruzalem, Jeruzalem, që i vret profetët dhe i vret me gurë ata që të janë dërguar! Sa herë kam dashur t'i mbledh bijtë e tu ashtu si i mbledh klloçka zogjtë e vet nën krahë, por ju nuk deshët!</span> <span class="verse"><a name="38">38</a>Ja, shtëpia juaj po ju lihet e shkretë.</span> <span class="verse"><a name="39">39</a>Sepse unë po ju them, se tash e tutje nuk do të më shihni më deri sa të thoni: &quot;I bekuar qoftë ai që vjen në emër të Zotit!&quot;''.</span> </p></div</div></div></body></html>