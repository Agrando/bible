<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 17</strong></div><p><span class="verse"><a name="1">1</a>Mbas gjashtë ditësh Jezusi mori me vete Pjetrin, Jakobin dhe Gjonin, vëllanë e tij, dhe i çoi mbi një mal të lartë, në vetmi;</span> <span class="verse"><a name="2">2</a>dhe u shpërfytyrua përpara tyre: fytyra e tij shkëlqeu si dielli dhe rrobat e tij u bënë të bardha si drita.</span> <span class="verse"><a name="3">3</a>Dhe ja, iu shfaqën atyre Moisiu dhe Elia, të cilët bisedonin me të.</span> <span class="verse"><a name="4">4</a>Atëherë Pjetri, duke marrë fjalën, i tha Jezusit: ''Zot, është mirë që ne jemi këtu; po të duash, do të ngremë këtu tri çadra: një për ty, një për Moisiun dhe një për Elian''.</span> <span class="verse"><a name="5">5</a>Ndërsa ai fliste akoma, ja një re plot dritë i mbuloi; dhe nga reja u dëgjua një zë që thoshte: ''Ky është Biri im i dashur, në të jam kënaqur: dëgjojeni!''.</span> <span class="verse"><a name="6">6</a>Dhe dishepujt, sapo e dëgjuan këtë, ranë me fytyrë për tokë dhe i zuri një frikë e madhe.</span> <span class="verse"><a name="7">7</a>Por Jezusi u afrua, i preku dhe tha: ''Çohuni dhe mos kini frikë!''.</span> <span class="verse"><a name="8">8</a>Dhe ata, kur i çuan sytë, nuk panë njeri, përveç Jezusit vetëm.</span> <span class="verse"><a name="9">9</a>Pastaj, kur po zbrisnin nga mali, Jezusi u dha atyre këtë urdhër duke thënë: ''Mos i flisni askujt për këtë vegim, derisa i Biri i njeriut të jetë ringjallur prej së vdekuri''.</span> <span class="verse"><a name="10">10</a>Atëherë dishepujt e tij e pyetën duke thënë: ''Vallë pse skribët thonë se duhet të vijë më parë Elia?''.</span> <span class="verse"><a name="11">11</a>Dhe Jezusi u përgjigj: ''Vërtetë Elia duhet të vijë më parë dhe të rivendosë çdo gjë.</span> <span class="verse"><a name="12">12</a>Por unë ju them se Elia ka ardhur dhe ata nuk e kanë njohur, madje u sollën me të si deshën; kështu edhe Birit të njeriut do t'i duhet të vuajë prej tyre''.</span> <span class="verse"><a name="13">13</a>Atëherë dishepujt e kuptuan se u kishte folur për Gjon Pagëzorin.</span> <span class="verse"><a name="14">14</a>Kur arritën afër turmës, një burrë iu afrua dhe, duke u gjunjëzuar para tij,</span> <span class="verse"><a name="15">15</a>tha: ''Zot, ki mëshirë për birin tim, sepse është epileptik dhe vuan shumë; shpesh ai bie në zjarr dhe shpesh në ujë.</span> <span class="verse"><a name="16">16</a>Tani unë e solla te dishepujt e tu, por ata nuk mundën ta shërojnë''.</span> <span class="verse"><a name="17">17</a>Dhe Jezusi duke u përgjigjur tha: ''O brez që nuk beson dhe i çoroditur! Deri kur do të qëndroj midis jush? Deri kur do t'ju duroj? E sillni këtu tek unë''.</span> <span class="verse"><a name="18">18</a>Atëherë Jezusi e qortoi demonin dhe ky doli nga djali; dhe që nga ai çast djali u shërua.</span> <span class="verse"><a name="19">19</a>Atëherë dishepujt iu afruan Jezusit mënjanë dhe i thanë: ''Përse ne nuk ishim në gjendje ta dëbonim?''.</span> <span class="verse"><a name="20">20</a>Dhe Jezusi u tha atyre: ''Prej mosbesimit tuaj; sepse në të vërtetë, unë po ju them, se po të keni besim sa një kokërr sinapi, do t'i thoni këtij mali: &quot;Zhvendosu nga këtu atje&quot;, dhe ai do të zhvendoset;  dhe asgjë nuk do të jetë e pamundshme  për ju.</span> <span class="verse"><a name="21">21</a>Por ky lloji demoni nuk del veçse me anë të lutjes dhe të agjërimit''.</span> <span class="verse"><a name="22">22</a>Por, ndërsa ata qëndronin në Galile, Jezusi u tha atyre: ''Biri i njeriut do t'u dorëzohet në duart e njerëzve,</span> <span class="verse"><a name="23">23</a>dhe ata do ta vrasin; por ditën e tretë ai do të ringjallet''. Dhe ata u pikëlluan shumë.</span> <span class="verse"><a name="24">24</a>Kur arritën në Kapernaum, vjelësit e të drahmeve iu afruan Pjetrit dhe thanë: ''Mësuesi juaj a e paguan taksën e tempullit?''.</span> <span class="verse"><a name="25">25</a>Ai tha: ''Po''. Kur hyri në shtëpi, Jezusi e priti përpara duke thënë: ''Ç'mendon ti, Simon? Prej kujt i marrin haraçet ose taksat mbretërit e dheut? Prej bijve të vet apo prej të huajve?''.</span> <span class="verse"><a name="26">26</a>Pjetri i tha: ''Prej të huajve''. Jezusi tha: ''Bijtë, pra, përjashtohen.</span> <span class="verse"><a name="27">27</a>Megjithatë, për të mos i skandalizuar ata, shko në det, hidhe grepin dhe merr peshkun e parë që do vijë lart, hapja gojën dhe do të gjesh një staterë; merre dhe jepjau atyre për ty dhe për mua''.</span> </p></div</div></div></body></html>