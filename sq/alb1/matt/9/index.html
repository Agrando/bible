<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 9</strong></div><p><span class="verse"><a name="1">1</a>Dhe ai, pasi hipi në barkë, kaloi në bregun tjetër dhe erdhi në qytetin e vet.</span> <span class="verse"><a name="2">2</a>Dhe ja, iu paraqit një paralitik i shtrirë në vig; dhe Jezusi, kur pa besimin që kishin ata, i tha paralitikut: ''Merr zemër, o bir, mëkatet e tua të janë falur!''</span> <span class="verse"><a name="3">3</a>Atëherë disa skribë thanë me vete: ''Ky po blasfemon!''.</span> <span class="verse"><a name="4">4</a>Por Jezusi, duke njohur mendimet e tyre, tha: ''Pse mendoni gjëra të mbrapështa në zemrat tuaja?</span> <span class="verse"><a name="5">5</a>Në fakt, ç'është më e lehtë, të thuash: &quot;Mëkatet e tua të janë falur&quot;, apo: &quot;Çohu dhe ec&quot;?</span> <span class="verse"><a name="6">6</a>Tani, që ta dini se Biri i njeriut ka autoritet në tokë të falë mëkatet: Çohu (i tha paralitikut), merr vigun tënd dhe shko në shtëpinë tënde''.</span> <span class="verse"><a name="7">7</a>Dhe ai u çua dhe shkoi në shtëpinë e vet.</span> <span class="verse"><a name="8">8</a>Turmat, kur e panë këtë, u çuditën dhe lëvdonin Perëndinë, që u kishte dhënë pushtet të tillë njerëzve.</span> <span class="verse"><a name="9">9</a>Pastaj Jezusi, duke shkuar tutje, pa një burrë që rrinte në doganë, i quajtur Mate, dhe i tha: ''Ndiqmë!''. Dhe ai u çua dhe e ndoqi.</span> <span class="verse"><a name="10">10</a>Dhe ndodhi që, kur Jezusi u ul në tryezë në shtëpi, erdhën shumë tagrambledhës dhe mëkatarë dhe u ulën në tryezë bashkë me të dhe me dishepujt e tij.</span> <span class="verse"><a name="11">11</a>Farisenjtë, kur e panë këtë, u thanë dishepujve të tij: ''Pse Mësuesi juaj ha bukë me tagrambledhësit dhe me mëkatarët?''.</span> <span class="verse"><a name="12">12</a>Jezusi, mbasi i dëgjoi, u tha atyre: ''Nuk janë të shëndoshët ata që kanë nevojë për mjekun, por të sëmurët.</span> <span class="verse"><a name="13">13</a>Tani shkoni dhe mësoni ç'do të thotë: &quot;Unë dua mëshirë dhe jo flijime&quot;. Sepse unë nuk erdha për të thirrur në pendim të drejtët, por mëkatarët''.</span> <span class="verse"><a name="14">14</a>Atëherë iu afruan dishepujt e Gjonit dhe i thanë: ''Pse ne dhe farisenjtë agjërojmë shpesh, ndërsa dishepujt e tu nuk agjërojnë?''.</span> <span class="verse"><a name="15">15</a>Dhe Jezusi u tha atyre: ''A mund të mbajnë zi dasmorët, ndërsa dhëndërri është midis tyre? Por do të vijë koha kur do t'ua marrin dhëndërrin dhe atëherë ata do të agjërojnë.</span> <span class="verse"><a name="16">16</a>Askush nuk vë një copë prej stofi të ri mbi një petk të vjetër, sepse kështu arna bie dhe grisja bëhet më e madhe.</span> <span class="verse"><a name="17">17</a>Dhe as nuk shtihet vera e re në kacekë të vjetër; përndryshe kacekët shpohen, vera derdhet dhe kacekët humbin; por shtihet vera e re në kacekë të rinj, kështu që ruhen të dy''.</span> <span class="verse"><a name="18">18</a>Ndërsa Jezusi u thoshte këto, iu afrua një nga krerët e sinagogës, ra përmbys para tij, dhe i tha: ''Sapo më vdiq vajza, por eja, vëre dorën mbi të dhe ajo do të jetojë''.</span> <span class="verse"><a name="19">19</a>Dhe Jezusi u ngrit dhe e ndoqi bashkë me dishepujt e tij.</span> <span class="verse"><a name="20">20</a>Dhe ja një grua, e cila vuante prej dymbëdhjetë vjetësh nga një fluks gjaku, iu afrua nga mbrapa dhe i preku cepin e rrobes së tij.</span> <span class="verse"><a name="21">21</a>Sepse thoshte me vete: ''Po të prek vetëm rroben e tij, do të shërohem''.</span> <span class="verse"><a name="22">22</a>Jezusi u kthye, e pa dhe tha: ''Merr zemër, o bijë; besimi yt të ka shëruar''. Dhe që në atë çast gruaja u shërua.</span> <span class="verse"><a name="23">23</a>Kur Jezusi arriti në shtëpinë e kryetarit të sinagogës dhe pa fyelltarët dhe turmën që zhurmonte,</span> <span class="verse"><a name="24">24</a>u tha atyre: ''Largohuni, sepse vajza nuk ka vdekur, por fle''. Dhe ata e përqeshnin.</span> <span class="verse"><a name="25">25</a>Pastaj, kur turmën e nxorën jashtë, ai hyri, e zuri për dore vajzën dhe ajo u ngrit.</span> <span class="verse"><a name="26">26</a>Fama e kësaj u përhap në mbarë atë vend.</span> <span class="verse"><a name="27">27</a>Dhe ndërsa Jezusi po largohej prej andej, dy të verbër e ndiqnin duke bërtitur dhe duke thënë: ''Ki mëshirë për ne, Bir i Davidit!''.</span> <span class="verse"><a name="28">28</a>Kur arriti në shtëpi, të verbërit iu afruan dhe Jezusi u tha atyre: ''A besoni ju se unë mund ta bëj këtë gjë?''. Ata iu përgjigjën: ''Po, o Zot''.</span> <span class="verse"><a name="29">29</a>Atëherë ai ua preku sytë, duke thënë: ''U bëftë sipas besimit tuaj''.</span> <span class="verse"><a name="30">30</a>Dhe atyre iu hapën sytë. Pastaj Jezusi i urdhëroi rreptësisht duke thënë: ''Ruhuni se mos e merr vesh njeri''.</span> <span class="verse"><a name="31">31</a>Por ata, sapo dolën, e përhapën famën e tij në mbarë atë vend.</span> <span class="verse"><a name="32">32</a>Dhe, kur ata po dilnin, i paraqitën një burrë memec dhe të demonizuar.</span> <span class="verse"><a name="33">33</a>Dhe, mbasi e dëboi demonin, memeci foli dhe turmat u çuditën dhe thanë: ''Nuk është parë kurrë një gjë e tillë në Izrael''.</span> <span class="verse"><a name="34">34</a>Por farisenjtë thonin: ''Ai i dëbon demonët me ndihmën e princit të demonëve!''.</span> <span class="verse"><a name="35">35</a>Dhe Jezusi kalonte nëpër të gjitha qytetet dhe fshatrat, duke i mësuar në sinagogat e tyre, duke predikuar ungjillin e mbretërisë dhe duke shëruar çdo sëmundje e çdo lëngatë në popull.</span> <span class="verse"><a name="36">36</a>Duke parë turmat, kishte dhembshuri për to, sepse ishin të lodhur dhe të shpërndarë si delet pa bari.</span> <span class="verse"><a name="37">37</a>Atëherë ai u tha dishepujve të vet: ''E korra është me të vërtetë e madhe, por punëtorët janë pak.</span> <span class="verse"><a name="38">38</a>Lutjuni, pra, Zotit të të korrave, të dërgojë punëtorë në të korrat e tij''.</span> </p></div</div></div></body></html>