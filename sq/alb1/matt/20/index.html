<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 20</strong></div><p><span class="verse"><a name="1">1</a>''Mbretëria e qiejve i ngjan, pra, një zot shtëpie, që doli herët në mëngjes për të pajtuar me mëditje punëtorë për vreshtin e vet.</span> <span class="verse"><a name="2">2</a>Mbasi ra në ujdi me punëtorët për një denar në ditë, i dërgoi në vreshtin e vet.</span> <span class="verse"><a name="3">3</a>Pastaj doli rreth orës së tretë dhe pa të tjerë që rrinin në shesh, të papunë.</span> <span class="verse"><a name="4">4</a>Dhe u tha atyre: &quot;Shkoni edhe ju në vresht dhe unë do t'ju jap sa është e drejtë&quot;. Dhe ata shkuan.</span> <span class="verse"><a name="5">5</a>Doli përsëri rreth orës së gjashtë dhe orës së nëntë dhe bëri po ashtu.</span> <span class="verse"><a name="6">6</a>Kur doli përsëri rreth orës njëmbëdhjetë, gjeti disa të tjerë, të papunë, dhe u tha: &quot;Përse rrini gjithë ditën këtu pa bërë asgjë?&quot;.</span> <span class="verse"><a name="7">7</a>Ata i thanë: &quot;Sepse askush nuk na ka marrë me mëditje&quot;. Ai u tha atyre: &quot;Shkoni edhe ju në vresht dhe do të merrni aq sa është e drejtë&quot;.</span> <span class="verse"><a name="8">8</a>Kur erdhi mbrëmja, i zoti i vreshtit i tha kujdestarit të vet: &quot;Thirri punëtorët dhe jepu mëditjen e tyre, duke filluar nga ata të fundit e deri te të parët&quot;.</span> <span class="verse"><a name="9">9</a>Dhe kur erdhën ata të orës njëmbëdhjetë, morën nga një denar secili.</span> <span class="verse"><a name="10">10</a>Kur erdhën të parët, menduan se do të merrnin më shumë, por edhe ata morën nga një denar secili.</span> <span class="verse"><a name="11">11</a>Duke e marrë, murmurisnin kundër zotit të shtëpisë,</span> <span class="verse"><a name="12">12</a>duke thënë: &quot;Këta të fundit punuan vetëm një orë, dhe ti i trajtove si ne që hoqëm barrën dhe vapën e ditës&quot;.</span> <span class="verse"><a name="13">13</a>Por ai duke u përgjigjur i tha njerit prej tyre: &quot;Mik, unë nuk po të ha hakun; a nuk re në ujdi me mua për një denar?</span> <span class="verse"><a name="14">14</a>Merr atë që të takon ty dhe shko; por unë dua t'i jap këtij të fundit aq sa ty.</span> <span class="verse"><a name="15">15</a>A nuk më lejohet të bëj me timen ç'të dua? Apo bëhesh sylig, sepse unë jam i mirë?&quot;.</span> <span class="verse"><a name="16">16</a>Kështu të fundit do të jenë të parët dhe të parët të fundit, sepse shumë janë të thirrur, por pak janë të zgjedhur''.</span> <span class="verse"><a name="17">17</a>Pastaj, kur Jezusi po ngjitej në Jeruzalem, i mori mënjanë të dymbëdhjetë dishepujt gjatë rrugës dhe u tha atyre:</span> <span class="verse"><a name="18">18</a>''Ja, ne ngjitemi në Jeruzalem dhe Biri i njeriut do t'u dorëzohet krerëve të priftërinjve dhe skribëve, dhe ata do ta dënojnë me vdekje.</span> <span class="verse"><a name="19">19</a>Do t'ua dorëzojnë pastaj në duart e paganëve që ta tallin, ta fshikullojnë dhe ta kryqëzojnë; por ai ditën e tretë do të ringjallet''.</span> <span class="verse"><a name="20">20</a>Atëherë nëna e bijve të Zebedeut iu afrua bashkë me bijtë e vet, ra përmbys para tij dhe i kërkoi diçka.</span> <span class="verse"><a name="21">21</a>Dhe ai i tha: ''Çfarë do?''. Ajo u përgjigj: ''Urdhëro që këta dy bijtë e mi të ulen njeri në të djathtën dhe tjetri në të majtën në mbretërinë tënde''.</span> <span class="verse"><a name="22">22</a>Dhe Jezusi, duke u përgjigjur tha: ''Ju nuk dini çfarë kërkoni; a mund ta pini ju kupën që unë do të pi dhe të pagëzoheni me pagëzimin me të cilin unë do të pagëzohem? Ata i thanë: ''Po, mundemi''.</span> <span class="verse"><a name="23">23</a>Atëherë ai u tha atyre: ''Ju me të vërtetë do ta pini kupën time dhe do të pagëzoheni me pagëzimin me të cilin unë do të pagëzohem; por nuk është në dorën time që të uleni në të djathtën time ose  në të majtën time, por u është rezervuar atyre,  të cilëve u është përgatitur nga Ati im''.</span> <span class="verse"><a name="24">24</a>Kur i dëgjuan këto fjalë, të dhjetët të tjerët u indinjuan kundër të dy vëllezërve.</span> <span class="verse"><a name="25">25</a>Dhe Jezusi i thirri ata pranë vetes dhe u tha: ''Ju e dini se të parët e kombeve i sundojnë ato dhe të mëdhenjtë përdorin pushtet mbi ato,</span> <span class="verse"><a name="26">26</a>por midis jush kështu nuk do të ndodhë; madje secili prej jush që do të dojë të bëhet i madh, qoftë shërbëtori juaj;</span> <span class="verse"><a name="27">27</a>dhe kushdo prej jush që do të dojë të jetë i pari, qoftë skllavi juaj.</span> <span class="verse"><a name="28">28</a>Sepse edhe Biri i njeriut nuk erdhi që t'i shërbejnë, por për të shërbyer dhe për të dhënë jetën e tij si çmim për shpengimin e shumë vetëve.</span> <span class="verse"><a name="29">29</a>Kur po dilnin nga Jeriko, një turmë e madhe e ndoqi.</span> <span class="verse"><a name="30">30</a>Dhe ja, dy të verbër që uleshin gjatë rrugës, kur dëgjuan se po kalonte Jezusi, filluan të bërtasin duke thënë: ''Ki mëshirë për ne, Zot, Biri i Davidit''.</span> <span class="verse"><a name="31">31</a>Por turma i qortoi që të heshtnin; por ata bërtisnin edhe më fort duke thënë: ''Ki mëshirë për ne, Zot, Biri i Davidit!''.</span> <span class="verse"><a name="32">32</a>Atëherë Jezusi ndaloi, i thirri dhe tha: ''Çfarë doni të bëj për ju?''.</span> <span class="verse"><a name="33">33</a>Ata i thanë: ''Zot, të na hapen sytë!''.</span> <span class="verse"><a name="34">34</a>Dhe Jezusi pati mëshirë për ta dhe ua preku sytë e tyre; dhe në atë çast u erdhi drita e syve dhe ata e ndiqnin.</span> </p></div</div></div></body></html>