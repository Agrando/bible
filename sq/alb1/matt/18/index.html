<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/matt">Matthew</a> &gt <strong>Chapter 18</strong></div><p><span class="verse"><a name="1">1</a>Në atë orë dishepujt iu afruan Jezusit dhe e pyetën: ''Kush është, pra, më i madhi në mbretërinë e qiejve?''.</span> <span class="verse"><a name="2">2</a>Dhe Jezusi, pasi thirri një fëmijë të vogël pranë vetes, e vuri në mes tyre</span> <span class="verse"><a name="3">3</a>dhe tha: ''Në të vërtetë po ju them: në qoftë se nuk ktheheni dhe nuk bëheni si fëmijët e vegjël, ju nuk do të hyni fare në mbretërinë e qiejve.</span> <span class="verse"><a name="4">4</a>Kush, pra, do të përulet si ky fëmijë i vogël, do të jetë më i madhi në mbretërinë e qiejve.</span> <span class="verse"><a name="5">5</a>Dhe kushdo që e pranon një fëmijë të vogël si ky në emrin tim, më pranon mua.</span> <span class="verse"><a name="6">6</a>Por ai që do të skandalizojë një prej këtyre të vegjëlve që besojnë tek unë, do të jetë më mirë për atë t'i varet në qafë një gur mulliri (që e sjell rrotull gomari) dhe të zhytet në thellësi të detit.</span> <span class="verse"><a name="7">7</a>Mjerë bota për skandalet! Sepse është nevojshëm të vijnë skandalët, por mjerë ai njeri për faj të të cilit do të vijë skandali!</span> <span class="verse"><a name="8">8</a>Tani në qoftë se dora jote ose këmba jote të skandalizohet për mëkat, preje dhe flake nga vetja; është më mirë për ty të hysh në jetë dorëcung ose i çalë, se sa të kesh dy duar dhe dy këmbë dhe të hidhesh në zjarr të përjetshëm.</span> <span class="verse"><a name="9">9</a>Po ashtu, në qoftë se syri yt të skandalizohet për mëkat, nxirre dhe hidhe larg teje; është më mirë për ty të hysh në jetë vetëm me një sy se sa t'i kesh të dy dhe të të hedhin në Gehena të zjarrit.</span> <span class="verse"><a name="10">10</a>Ruhuni se përbuzni ndonjë nga këta të vegjël, sepse unë po ju them se engjëjt e tyre në qiej shohin vazhdimisht fytyrën e Atit tim, që është në qiej.</span> <span class="verse"><a name="11">11</a>Sepse Biri i njeriut erdhi për të shpëtuar atë që qe humbur.</span> <span class="verse"><a name="12">12</a>Si mendoni? Në qoftë se një njeri ka njëqind dele dhe njera prej tyre humb rrugën, a nuk do t'i lërë ai të nëntëdhjetë e nëntat mbi male për të kërkuar atë që humbi rrugën?</span> <span class="verse"><a name="13">13</a>Dhe në se i ndodh ta gjejë, unë ju them në të vërtetë se ai do të gëzohet më shumë për këtë, se sa për të nëntëdhjetë e nëntat që nuk kishin humbur rrugën.</span> <span class="verse"><a name="14">14</a>Kështu është dëshira e Atit tuaj që është në qiej, që asnjë nga këta të vegjël të mos humbasë''.</span> <span class="verse"><a name="15">15</a>''Por në qoftë se vëllai yt ka mëkatuar kundër teje, shko dhe qortoje vetëm për vetëm; në qoftë se të dëgjon, ti e fitove vëllanë tënd;</span> <span class="verse"><a name="16">16</a>por në qoftë se nuk të dëgjon, merr me vete edhe një ose dy vetë, që çdo fjalë të vërtetohet nga goja e dy ose tre dëshmitarëve.</span> <span class="verse"><a name="17">17</a>Në se pastaj refuzon t'i dëgjojë, thuaja kishës; dhe në qoftë se refuzon edhe ta dëgjojë kishën, le të jetë për ty si pagan ose tagrambledhës.</span> <span class="verse"><a name="18">18</a>Në të vërtetë ju them se gjitha gjërat që do të keni lidhur mbi tokë do të jenë lidhur edhe në qiell; dhe gjitha gjërat që keni zgjidhur mbi tokë do të jenë zgjidhur edhe në qiell.</span> <span class="verse"><a name="19">19</a>Po ju them gjithashtu se, në qoftë se dy prej jush bien në ujdi mbi tokë të kërkojnë çfarëdo gjëje, kjo do t'u jepet atyre nga Ati im që është në qiej.</span> <span class="verse"><a name="20">20</a>Sepse, kudo që dy a tre janë bashkuar në emrin tim, unë jam në mes të tyre''.</span> <span class="verse"><a name="21">21</a>Atëherë Pjetri iu afrua dhe tha: ''Zot, në se vëllai im mëkaton kundër meje, sa herë duhet ta fal? Deri shtatë herë?''.</span> <span class="verse"><a name="22">22</a>Jezusi i tha: ''Unë nuk të them deri shtatë herë, por deri shtatëdhjetë herë shtatë.</span> <span class="verse"><a name="23">23</a>Prandaj mbretëria e qiejve i ngjan një mbreti që deshi të bënte llogaritë me shërbëtorët e vet.</span> <span class="verse"><a name="24">24</a>Mbasi filloi t'i bëjë llogaritë, i sollën një që i detyrohej dhjetë mijë talenta.</span> <span class="verse"><a name="25">25</a>Dhe, duke qenë se ky nuk kishte të paguante, zotëria e tij urdhëroi që të shitej ai me gruan e tij, bijtë e tij dhe gjithë ç'kishte, dhe të shlyejë detyrimin.</span> <span class="verse"><a name="26">26</a>Atëherë ai shërbëtor i ra ndër këmbë e i lutej duke thënë: &quot;Zot, ki durim me mua dhe unë do t'i paguaj të gjitha&quot;.</span> <span class="verse"><a name="27">27</a>I shtyrë nga dhembshuria, zotëria e atij shërbëtori e la të lirë atë dhe ia fali detyrimin.</span> <span class="verse"><a name="28">28</a>Por ai shërbëtor, si doli, takoi një nga shërbëtorët e tjerë, që i detyrohej njëqind denarë; dhe, mbasi e zuri për fyti, po e mbyste duke thënë: &quot;Më paguaj detyrimin që më ke&quot;.</span> <span class="verse"><a name="29">29</a>Atëherë shërbëtori shok i tij, i ra ndër këmbë dhe iu lut duke thënë: &quot;Ki durim me mua, dhe do t'i paguaj të gjitha&quot;.</span> <span class="verse"><a name="30">30</a>Por ai nuk deshi, madje shkoi dhe e futi në burg deri sa ai ta shlyente detyrimin.</span> <span class="verse"><a name="31">31</a>Por shërbëtorët e tjerë, kur e panë ngjarjen, u pikëlluan shumë dhe shkuan e i thanë zotërisë së tyre gjithçka që kishte ndodhur.</span> <span class="verse"><a name="32">32</a>Atëherë zotëria e tij e thirri dhe i tha: &quot;Shërbëtor i lig, unë ta fala gjithë këtë detyrim, sepse m'u lute.</span> <span class="verse"><a name="33">33</a>A nuk duhej të kishe mëshirë edhe ti për shokun tënd, ashtu si pata mëshirë unë për ty?&quot;.</span> <span class="verse"><a name="34">34</a>Dhe zotëria i tij, i zemëruar, ua dorëzoi torturuesve deri sa të paguante gjithë detyrimin.</span> <span class="verse"><a name="35">35</a>Kështu do të veprojë me ju edhe Ati im qiellor, në qoftë se secili prej jush nuk e fal me gjithë zemër vëllanë e vet për fajet e tij''.</span> </p></div</div></div></body></html>