<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1tim/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1tim">1 Timothy</a> &gt <strong>Chapter 5</strong></div><p><span class="verse"><a name="1">1</a>plakat si nëna, të rejat si motra, me plot dlirësi.</span> <span class="verse"><a name="2">2</a>Ndero vejushat që janë me të vërtetë të veja.</span> <span class="verse"><a name="3">3</a>Por në qoftë se një e ve ka djem a nipa, këta le të mësojnë më parë të tregojnë perëndishmëri ndaj atyre të familjes së vet dhe t'ua shpërblejnë prindërve të tyre, sepse kjo është e mirë dhe e pëlqyer përpara Perëndisë.</span> <span class="verse"><a name="4">4</a>Dhe ajo që është me të vërtetë e ve, dhe ka mbetur e vetme, e ka shpresën në Perëndinë dhe qëndron në lutje dhe në të falura natë e ditë.</span> <span class="verse"><a name="5">5</a>Ndërsa ajo që jeton e shthurur, ndonëse rron, është e vdekur.</span> <span class="verse"><a name="6">6</a>Porosit edhe këto gjëra, që të jenë të patëmeta.</span> <span class="verse"><a name="7">7</a>Por në qoftë se dikush nuk kujdeset për të vetët, dhe më tepër për ata të shtëpisë, ai e ka mohuar besimin dhe është më i keq se një jobesimtar.</span> <span class="verse"><a name="8">8</a>Një e ve të regjistrohet në listën e vejushave, po të jetë jo më e re se gjashtëdhjetë vjeçe, të ketë qenë bashkëshorte e një burri të vetëm,</span> <span class="verse"><a name="9">9</a>dhe të ketë dëshminë për vepra të mira: që i ka rritur fëmijët e saj, ka pritur të huajt, ua ka larë këmbët shenjtorëve, ka ndihmuar nevojtarët, i është kushtuar vazhdimisht çdo vepre të mirë.</span> <span class="verse"><a name="10">10</a>Po mos i prano vejushat më të reja, sepse, duke u dhënë pas dëshirave të tyre, ngrihen kundër Krishtit, duan të martohen,</span> <span class="verse"><a name="11">11</a>duke tërhequr mbi vete një dënim, sepse kanë shkelur besimin e parë.</span> <span class="verse"><a name="12">12</a>Madje ato mësojnë të jenë përtace duke shkuar shtëpi më shtëpi, edhe jo vetëm përtace, por edhe llafazane dhe kureshtare duke folur për gjëra të kota.</span> <span class="verse"><a name="13">13</a>Dua, pra, që vejushat e reja të martohen, të kenë fëmijë, të bëhen zonja shtëpie dhe të mos i japin kundërshtarit asnjë shkak për të përfolur;</span> <span class="verse"><a name="14">14</a>sepse disa tashmë devijuan për të ndjekur Satanin.</span> <span class="verse"><a name="15">15</a>Në qoftë se ndonjë besimtar ose besimtare ka vejusha, le t'i ndihmojë e të mos bëhen barrë kishës, e cila mund të ndihmojë ato që janë me të vërtetë të veja.</span> <span class="verse"><a name="16">16</a>Pleqtë që e drejtojnë mirë parësinë në kishë, le të nderohen dyfish, sidomos ata që mundohen me fjalë e me mësim.</span> <span class="verse"><a name="17">17</a>Sepse Shkrimi thotë: &quot;Mos ia lidh gojën kaut që shin në lëmë&quot;, dhe: ''Punëtori e ka hak mëditjen e tij''.</span> <span class="verse"><a name="18">18</a>Mos prano asnjë padi kundër një plaku, veçse kur ka dy ose tre dëshmitarë.</span> <span class="verse"><a name="19">19</a>Ata që mëkatojnë qortoji përpara të gjithëve, që edhe të tjerët të kenë frikë.</span> <span class="verse"><a name="20">20</a>Unë të vë në be përpara Perëndisë, dhe Zotit Jezu Krisht dhe engjëjve të zgjedhur, që t'i zbatosh këto gjëra pa paragjykime, dhe mos bëj asgjë me anësi.</span> <span class="verse"><a name="21">21</a>Mos i vër duart askujt me ngut dhe mos u bëj pjestar në mëkatet e të tjerëve; ruaje veten të pastër.</span> <span class="verse"><a name="22">22</a>Mos pi më ujë, por përdor pak verë për stomakun tënd dhe për sëmundjet e tua të shpeshta.</span> <span class="verse"><a name="23">23</a>Disa njerëzve mëkatet u duken sheshit edhe përpara gjyqit, ndërsa të tjerëve u duken më pas.</span> <span class="verse"><a name="24">24</a>Gjithashtu edhe veprat e mira duken; por edhe ato që janë ndryshe nuk mund të mbeten të fshehura.</span> <span class="verse"><a name="25">25</a>Të gjithë skllevërit që janë nën zgjedhë le t'i çmojnë zotërinjtë e tyre të denjë për çdo nderim, që të mos shuhen emri i Perëndisë dhe doktrina.</span> </p></div</div></div></body></html>