<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 7</strong></div><p><span class="verse"><a name="1">1</a>Jerubaali, pra, (domethënë Gedeoni) dhe gjithë njerëzit që ishin me të u ngritën herët në mëngjes dhe fushuan pranë burimit të Harodit. Kampi i Madianit ndodhej në veri të tyre, pranë kodrës së Morehut, në luginë.</span> <span class="verse"><a name="2">2</a>Atëherë Zoti i tha Gedeonit: &quot;Për mua njerëzia që është me ty është tepër e madhe, që unë të jap Madianin në duart e tij; Izraeli do të mund të mburrej para meje duke thënë: &quot;Éshtë dora ime që më ka shpëtuar&quot;.</span> <span class="verse"><a name="3">3</a>Prandaj shpalli tërë popullit, duke i thënë: &quot;Ai që ka frikë dhe dridhet, le të kthehet prapa dhe të largohet nga mali i Galaadit&quot;&quot;. Atëherë u kthyen prapa njëzet e dy mijë burra dhe mbetën në vend dhjetë mijë.</span> <span class="verse"><a name="4">4</a>Zoti i tha Gedeonit: &quot;Njerëzit janë përsëri shumë; bëji të zbresin në ujë dhe atje do t'i vë në provë për ty. Ai për të cilin do të them: &quot;Ky të vijë me ty&quot;, ka për të ardhur me ty; dhe ai për të cilin  do të them: &quot;Ky mos të vijë me ty, nuk ka  për të ardhur&quot;.</span> <span class="verse"><a name="5">5</a>Gedeoni i vuri njerëzit të zbrisnin në ujë; dhe Zoti tha: &quot;Tërë ata që do të lëpijnë ujin me gjuhë, ashtu siç e lëpinë qeni, do t'i vësh mënjanë; dhe kështu do të veprosh edhe me të gjithë ata që do të gjunjëzohen për të pirë ujë&quot;.</span> <span class="verse"><a name="6">6</a>Numri i atyre që lëpinë ujin duke e çuar në gojë me dorë arriti në treqind veta; gjithë të tjerët u gjunjëzuan për të pirë ujë.</span> <span class="verse"><a name="7">7</a>Atëherë Zoti i tha Gedeonit: &quot;Me anë të treqind burrave që lëpinë ujin unë do t'ju shpëtoj dhe do t'i jap Madianitët në duart e tua. Gjithë të tjerat le të kthehen në shtëpitë e tyre&quot;.</span> <span class="verse"><a name="8">8</a>Atëherë treqind burrat morën në duart e tyre ushqimet dhe boritë e tyre; kështu Gedeoni i ktheu tërë burrat e tjerë të Izraelit, secilin në çadrën e tij, por mbajti me vete treqind burrat. Kampi i Madianit gjendej poshtë tij, në luginë.</span> <span class="verse"><a name="9">9</a>Po atë natë Zoti i tha Gedeonit: &quot;Çohu dhe bjeri kampit, sepse unë ta kam lënë ty në dorë.</span> <span class="verse"><a name="10">10</a>Por në rast se ke frikë ta bësh, zbrit në kamp me Purahun, shërbëtorin tënd,</span> <span class="verse"><a name="11">11</a>dhe do të dëgjosh çfarë thonë; mbas kësaj, duart e tua do të forcohen dhe do të jesh në gjendje të sulmosh kampin&quot;. Ai zbriti, pra, deri në pozicionet e përparuara të kampit bashkë me Purahun, shërbëtorin e tij.</span> <span class="verse"><a name="12">12</a>Por Madianitët, Amalekitët dhe tërë bijtë e lindjes ishin shpërndarë në luginë si një mori karkalecash dhe devetë e tyre të panumërta ishin si rëra që ndodhet mbi bregun e detit.</span> <span class="verse"><a name="13">13</a>Kur arriti Gedeoni, një burrë po i tregonte një shoku të vet një ëndërr që kishte parë dhe thoshte: &quot;Sapo pashë një ëndërr; më dukej sikur kisha përpara një bukë prej elbi që rrokullisej në drejtim  të kampit të Madianit, arrinte në çadër dhe  e godiste duke e përmbysur dhe duke e rrëzuar&quot;.</span> <span class="verse"><a name="14">14</a>Atëherë shoku i tij iu përgjegj dhe i tha: &quot;Kjo nuk është tjetër veçse shpata e Gedeonit, birit të Joashit, burrë i Izraelit; në duart e tij Perëndia e ka lënë Madianin dhe tërë kampin&quot;.</span> <span class="verse"><a name="15">15</a>Mbasi dëgjoi tregimin e ëndrrës dhe interpretimin e saj, Gedeoni ra përmbys në shenjë adhurimi; pastaj u kthye në kampin e Izraelit dhe tha: &quot;Çohuni se Zoti ka dhënë në duart tuaja kampin e Madianit!&quot;.</span> <span class="verse"><a name="16">16</a>Pastaj i ndau të treqind burrat në tre grupe dhe i dorëzoi secilit prej tyre bori dhe enë boshe me nga një pishtar brenda;</span> <span class="verse"><a name="17">17</a>dhe u tha: &quot;Shikomëni mua dhe veproni ashtu si do të veproj unë; kur të kem arritur në kufijtë e kampit, ju do të veproni pikërisht si unë.</span> <span class="verse"><a name="18">18</a>Kur do t'i bie borisë, unë dhe të gjithë ata që janë me mua, edhe ju do t'i bini borive rreth e qark gjithë kampit dhe do të bërtisni: &quot;Për Zotin dhe për Gedeonin&quot;&quot;.</span> <span class="verse"><a name="19">19</a>Gedeoni dhe njëqind burrat që ishin me të arritën në buzë të kampit në prag të mesnatës, fill pas ndërrimit të rojeve. Ata u ranë borive dhe thyen enët që mbanin në dorë.</span> <span class="verse"><a name="20">20</a>Atëherë të tre grupimet u ranë borive dhe thyen enët duke mbajtur me dorën e majtë pishtarët dhe me atë të djathtë boritë, dhe filluan të bërtisnin: &quot;Shpata e Zotitt dhe e Gedeonit!&quot;.</span> <span class="verse"><a name="21">21</a>Secili prej tyre qëndroi në vendin e tij rreth kampit; e tërë ushtria armike përkundrazi filloi të rendë, të bërtasë dhe të ikë me vrap.</span> <span class="verse"><a name="22">22</a>Ndërsa treqind burrat u binin borive, Zoti e ktheu shpatën e secilit kundër shokut të tij në tërë kampin. Ushtria armike ia mbathi në Beth-Shitah në drejtim të Tserahut, deri në buzë të Abel-Meholahut pranë Tabathit.</span> <span class="verse"><a name="23">23</a>Atëherë Izraelitët e Neftalit, të Asherit dhe të tërë Manasit u mblodhën dhe i ndoqën Madianitët.</span> <span class="verse"><a name="24">24</a>Gedeoni dërgoi pastaj lajmëtarë në të gjithë krahinën malore të Efraimit për të thënë: &quot;Zbrisni kundër Madianitëve dhe shtini në dorë vatë e lumenjve deri në Beth-Barah dhe në Jordan&quot;. Kështu tërë  burrat e Efraimit u mblodhën dhe zunë vatë e  lumenjve deri në Beth-Barah dhe në Jordan.</span> <span class="verse"><a name="25">25</a>Dhe zunë dy princa të Madianit, Orebin dhe Zeebin; Orebin e vranë në shkëmbin e Orebit dhe Zeebin në grykën e Zeebit. I ndoqën Madianitët dhe ia çuan kokat e Orebit dhe të Zeebit Gedeonit në krahun tjetër të Jordanit.</span> </p></div</div></div></body></html>