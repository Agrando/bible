<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 8</strong></div><p><span class="verse"><a name="1">1</a>Burrat e Efraimit i thanë Gedeonit: &quot;Pse je sjellë në këtë mënyrë me ne, duke mos na thirrur kur shkove të luftosh kundër Madianit?&quot;. Dhe patën një grindje të ashpër me të.</span> <span class="verse"><a name="2">2</a>Ai iu përgjegj atyre: &quot;Por çfarë kam bërë unë kundër jush? Qëmtimi i Efraimit nuk vlen vallë më tepër se sjellja e Abiezerit?</span> <span class="verse"><a name="3">3</a>Perëndia ju dha në dorë princat e Madianit, Orebin dhe Zeebin; çfarë mund të bëja për ju?&quot;. Kur tha këto fjalë, zemërimi i tyre kundër tij u fashit.</span> <span class="verse"><a name="4">4</a>Gedeoni arriti pastaj në Jordan dhe e kaloi atë me të treqind burrat që ishin me të; megjthëse të lodhur ata vazhdonin ta ndiqnin armikun.</span> <span class="verse"><a name="5">5</a>Atyre të Sukothit u tha: &quot;Ju lutem, u jepni bukë njerëzve që më vijnë pas, sepse janë të lodhur, dhe unë jam duke ndjekur Zebahun dhe Tsalmunain, mbretër të Madianit&quot;.</span> <span class="verse"><a name="6">6</a>Por krerët e Sukothit u përgjegjën: &quot;Mos vallë Zebahu dhe Tsalmunai janë në dorën tënde, që ne të duhet t'i japim bukë ushtrisë tënde?&quot;.</span> <span class="verse"><a name="7">7</a>Atëherë Gedeoni tha: &quot;Për këtë, kur Zoti të më japë në dorë Zebahun dhe Tsalmunain, do të copëtoj trupin tuaj me gjembat dhe me ferrat e shkretëtirës.</span> <span class="verse"><a name="8">8</a>Që andej shkoi në Penuel dhe u foli në të njëjtën mënyrë banorëve të tij; burrat e Penuelit iu përgjigjën në të njëjtën mënyrë si ata të Sukothit.</span> <span class="verse"><a name="9">9</a>Kështu ai u foli edhe burrave të Penuelit, duke u thënë: &quot;Kur të kthehem në paqe, do të rrëzoj këtë kala&quot;.</span> <span class="verse"><a name="10">10</a>Zebahu dhe Tsalmunai ndodheshin në Karkor me gjithë ushtrinë e tyre prej rreth pesëmbëdhjetë mijë burrash, ajo që mbetej nga tërë ushtria e bijve të lindjes, sepse njëqind e njëzet mijë njerëz që mbanin shpatë i kishin vrarë.</span> <span class="verse"><a name="11">11</a>Gedeoni shkoi nëpër rrugët e atyre që banonin në çadra, në lindje të Nobahut dhe të Jogbehahut, dhe mundi ushtrinë që e pandehte veten në siguri.</span> <span class="verse"><a name="12">12</a>Dhe Zebahu dhe Tsalmunai ikën me vrap; por ai i ndoqi dhe i zuri të dy mbretërit e Madianit, Zebahun dhe Tsalmunain, dhe e shpartalloi tërë ushtrinë.</span> <span class="verse"><a name="13">13</a>Pastaj Gedeoni, bir i Joashit, u kthye në fushën e betejës nëpër të përpjetën e Heresit.</span> <span class="verse"><a name="14">14</a>Kapi një të ri nga njerëzit e Sukothit dhe e mori në pyetje, dhe ky i dha me shkrim emrat e krerëve dhe të pleqve të Sukothit, gjithsej shtatëdhjetë e shtatë burra.</span> <span class="verse"><a name="15">15</a>Pastaj shkoi te njerëzit e Sukothit dhe tha: &quot;Ja, Zebahu dhe Tsalmunai, në lidhje me të cilët jeni tallur me mua, duke thënë: &quot;Mos vallë Zebahu dhe Tsalmunai janë në dorën tënde, që ne të duhet t'u japim bukë njerëzve të tu të lodhur?&quot;&quot;.</span> <span class="verse"><a name="16">16</a>Mori pastaj pleqtë e qytetit dhe me gjembat dhe ferrat e shkretëtirës u dha një mësim burrave të Sukothit.</span> <span class="verse"><a name="17">17</a>Rrëzoi gjithashtu kalanë e Penuelit dhe vrau njerëzit e qytetit.</span> <span class="verse"><a name="18">18</a>Pastaj u tha Zebahut dhe Tsalmunait: &quot;Si ishin njerëzit që keni vrarë në Tabor?&quot;. Ata u përgjigjën: &quot;Ishin si ti; secili prej tyre kishte pamjen e birit të një mbreti&quot;.</span> <span class="verse"><a name="19">19</a>Ai vazhdoi: &quot;Ishin vëllezërit e mi, bij të nënes sime; ashtu siç është e vërtetë që Zoti rron, po të mos i kishit vrarë, unë nuk do t'ju vrisja!&quot;.</span> <span class="verse"><a name="20">20</a>Pastaj i tha Jetherit, birit të tij të parë: &quot;Çohu dhe vriti!&quot;. Por i riu nuk e nxori shpatën, sepse kishte frikë, ishte ende i ri.</span> <span class="verse"><a name="21">21</a>Atëherë Zebahu dhe Tsalmunai thanë: &quot;Çohu ti vetë dhe na godit, sepse si të jetë burri ashtu është edhe forca e tij&quot;. Kështu Gedeoni u ngrit dhe vrau Zebahun dhe Tsalmunain, dhe shtiu në dorë gjysmëhënat që devetë e tyre mbanin në qafë.</span> <span class="verse"><a name="22">22</a>Atëherë burrat e Izraelit i thanë Gedeonit: &quot;Mbretëro mbi ne ti, biri yt dhe i biri i birit tënd, sepse na ke çliruar nga sundimi i Madianit&quot;.</span> <span class="verse"><a name="23">23</a>Por Gedeoni u përgjegj: &quot;Unë nuk do të mbretëroj mbi ju, as edhe biri im!&quot;.</span> <span class="verse"><a name="24">24</a>Pastaj Gedeoni u tha: &quot;Por dua t'ju kërkoj diçka: secili prej jush të më japë vathët e plaçkës së tij&quot;. Ata kishin vathët prej ari sepse ishin Ismaelitë.</span> <span class="verse"><a name="25">25</a>Ata u përgjigjën: &quot;Ne i japim me gjithë qejf&quot;. Kështu ata shtrinë një mantel dhe secili hodhi vathët e plaçkës së tij.</span> <span class="verse"><a name="26">26</a>Pesha e vathëve prej ari që ai kishte kërkuar ishte njëmijë e shtatëqind sikla ari, përveç gjysmëhënëzave, varëseve dhe rrobave të purpurta që vishnin mbretërit e Madianit, përveç qaforeve që devetë e tyre mbanin në qafë.</span> <span class="verse"><a name="27">27</a>Pastaj Gedeoni me to bëri një efod, dhe e vendosi në Ofrah, në qytetin e tij; tërë Izraeli shkoi atje dhe u kurvërua me të dhe kështu u shndërrua në një lak për Gedeonin dhe shtëpinë e tij.</span> <span class="verse"><a name="28">28</a>Kështu Madiani u poshtërua përpara bijve të Izraelit dhe nuk ngriti më kokë; dhe vendi pati paqe dyzet vjet me radhë, gjatë gjithë jetës së Gedeonit.</span> <span class="verse"><a name="29">29</a>Pastaj Jerubaali, bir i Joashit, u kthye të banojë në shtëpinë e tij.</span> <span class="verse"><a name="30">30</a>Gedeoni pati shtatëdhjetë fëmijë që dolën nga ijet e tij, sepse pati shumë gra.</span> <span class="verse"><a name="31">31</a>Por konkubina e tij që banonte në Sikem, i lindi edhe ajo një djalë, të cilit i vuri emrin Abimelek.</span> <span class="verse"><a name="32">32</a>Pastaj Gedeoni, bir i Joashit, vdiq në pleqëri të mbarë dhe u varros në varrin e Joashit, të atit të tij, në Ofrah të Abiezeritëve.</span> <span class="verse"><a name="33">33</a>Pas vdekjes së Gedeonit, bijtë e Izraelit filluan përsëri të kurvërohen përpara Baalit dhe zgjodhën Baal-Berithin si zot të tyre.</span> <span class="verse"><a name="34">34</a>Bijtë e Izraelit nuk u kujtuan fare për Zotin, Perëndinë e tyre, që i kishte çliruar nga të gjithë armiqtë që i rrethonin,</span> <span class="verse"><a name="35">35</a>dhe nuk u treguan fare mirënjohës ndaj shtëpisë së Jerubaalit (domethënë të Gedeonit) për gjithë ato të mira që i kishte bërë Izraelit.</span> </p></div</div></div></body></html>