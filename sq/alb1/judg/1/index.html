<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 1</strong></div><p><span class="verse"><a name="1">1</a>Mbas vdekjes së Jozueut, bijtë e Izraelit konsultuan Zotin, duke thënë: &quot;Kush prej nesh ka për të vajtur i pari të luftojë kundër Kananejve?&quot;.</span> <span class="verse"><a name="2">2</a>Zoti u përgjegj: &quot;Do të shkojë Juda; ja, vendin ia kam dhënë në duart e tij&quot;.</span> <span class="verse"><a name="3">3</a>Atëherë Juda i tha Simeonit, vëllait të tij: &quot;Eja me mua në vendin që më ra me short dhe do të luftojmë kundër Kananejve; pastaj edhe unë do të vij në vendin që të ra ty me short&quot;. Dhe Simeoni u nis me të.</span> <span class="verse"><a name="4">4</a>Juda, shkoi, pra, dhe Zoti u la në dorë Kananejtë dhe Perezejtë; dhe në Bezek vranë dhjetë mijë burra.</span> <span class="verse"><a name="5">5</a>Dhe në Bezek gjetën Adoni-Bezekun dhe e sulmuan; mundën Kananejtë dhe Perezejtë.</span> <span class="verse"><a name="6">6</a>Adoni-Bezeku ia mbathi, por ata e ndoqën e zunë dhe i prenë gishtërinjtë e mëdhenj të duarve dhe të këmbëve.</span> <span class="verse"><a name="7">7</a>Atëherë Adoni-Bezeku tha: &quot;Shtatëdhjetë mbretër me gishtërinjtë e mëdhenj të duarve dhe të këmbëve të prerë mblidhnin ato që mbeteshin në tryezën time. Perëndia më ktheu atë që kam bërë&quot;. E çuan pastaj në Jeruzalem ku vdiq.</span> <span class="verse"><a name="8">8</a>Bijtë e Judës sulmuan Jeruzalemin dhe e morën; i vranë me shpatë banorët e tij dhe i vunë flakën qytetit.</span> <span class="verse"><a name="9">9</a>Pastaj bijtë e Judës zbritën të luftojnë Kananejtë, që banonin në krahinën malore, në Negev dhe në ultësirë.</span> <span class="verse"><a name="10">10</a>Juda marshoi pastaj kundër Kananjve që banonin në Hebron (emri i të cilit më parë ishte Kirjath-Arba) dhe mundi Seshain, Ahimanin dhe Talmain.</span> <span class="verse"><a name="11">11</a>Që këtej marshoi kundër banorëve të Debirit (që më parë quhej Kirjath-Sefer).</span> <span class="verse"><a name="12">12</a>Atëherë Kalebi tha: &quot;Atij që do të sulmojë Kiriath-Seferin dhe do ta shtjerë në dorë, unë do t'i jap për grua bijën time Aksah&quot;.</span> <span class="verse"><a name="13">13</a>E pushtoi Othnieli, bir i Kenazit, vëllai i vogël i Kalebit, dhe ky i dha për grua bijën e tij Aksah.</span> <span class="verse"><a name="14">14</a>Kur ajo erdhi të banojë me të, e bindi t'i kërkojë të atit të saj një fushë. Sapo ajo zbriti nga gomari, Kalebi e pyeti: &quot;Çfarë kërkon?&quot;.</span> <span class="verse"><a name="15">15</a>Ajo u përgjegj: &quot;Më bëj një dhuratë, me qenë se ti më dhe toka në Negev, më jep edhe disa burime ujore&quot;. Atëherë ai i dhuroi burimet e sipërme dhe ato të poshtme.</span> <span class="verse"><a name="16">16</a>Atëherë bijtë e Keneos, vjehrrit të Moisiut, shkuan nga qyteti i palmave bashkë me bijtë e Judës në shkretëtirën e Judës, që ndodhet në Negev, afër Aradit; shkuan dhe u vendosën midis popullit.</span> <span class="verse"><a name="17">17</a>Pastaj Juda u nis bashkë me vëllanë e tij Simeon dhe mundi Kananejtë që banonin në Tsefath dhe vendosën shfarosjen e tyre; për këtë arsye qyteti u quajt Hormah.</span> <span class="verse"><a name="18">18</a>Juda mori edhe Gazën me territorin e saj, Askalonin me territorin e tij dhe Ekronin me territorin e tij.</span> <span class="verse"><a name="19">19</a>Kështu Zoti mbajti anën e Judës, që dëboi banorët e krahinës malore, por nuk mundi të dëbojë banorët e fushës, sepse kishin qerre të hekurta.</span> <span class="verse"><a name="20">20</a>Pastaj i dhanë Hebronin Kalebit, ashtu si kishte thënë Moisiu; dhe ai i dëboi tre bijtë e Anakut.</span> <span class="verse"><a name="21">21</a>Bijtë e Beniaminit nuk arritën t'i dëbojnë Jebusejtë që banonin në Jeruzalem; kështu Jebusejtë kanë banuar bashkë me bijtë e Beniaminit në Jeruzalem deri në ditën e sotme.</span> <span class="verse"><a name="22">22</a>Edhe shtëpia e Jozefit u ngrit gjithashtu kundër Bethelit, dhe Zoti qe me ta.</span> <span class="verse"><a name="23">23</a>Shtëpia e Jozefit dërgoi njerëz për të vëzhguar në Bethel (qytet që më parë qyhej Luc).</span> <span class="verse"><a name="24">24</a>Zbuluesit panë një burrë që dilte nga qyteti dhe i thanë: &quot;Tregona rrugën për të hyrë në qytet dhe ne do të tregohemi të mëshirshëm me ty&quot;.</span> <span class="verse"><a name="25">25</a>Ai u tregoi rrugën për të hyrë në qytet, dhe ata i vranë me shpatë banorët e qytetit, por e lanë të shkojë atë burrë me gjithë familjen e tij.</span> <span class="verse"><a name="26">26</a>Ai shkoi në vendin e Hitejve dhe ndërtoi aty një qytet që e quajti Luc, emër që mban edhe sot e kësaj dite.</span> <span class="verse"><a name="27">27</a>Manasi përkundrazi nuk i dëboi banorët e Beth-Sheanit dhe të fshatrave të tij kufitarë, as banorët e Tanaakut dhe të fshatrave të tij kufitarë, as banorët e Dorit dhe të fshatrave të tij kufitarë,  as banorët e Ibleamit dhe të fshatrave të tij  kufitarë, as banorët e Megidos dhe të fshatrave të tij kufitarë, sepse Kananejtë ishin të vendosur të qëndronin në atë vend.</span> <span class="verse"><a name="28">28</a>Më vonë, kur Izraeli u bë i fortë, i nënshtroi Kananejtë dhe i bëri skllevër, por nuk i dëboji krejt.</span> <span class="verse"><a name="29">29</a>As Efraimi nuk i dëboi Kananejtë që banonin në Gezer; kështu Kananejtë banuan në Gezer në mes të tyre.</span> <span class="verse"><a name="30">30</a>As Zabuloni nuk i dëboi banorët e Kitronit dhe ata të Nahalolit; kështu Kananejtë banuan në mes të tyre, por iu nënshtruan skllavërisë.</span> <span class="verse"><a name="31">31</a>As Asheri nuk i dëboi banorët e Akosit, as banorët të Sidonit, as ata të Ahlabit, të Akzibit, të Helbahut, të Afikut dhe të Rehobit;</span> <span class="verse"><a name="32">32</a>kështu bijtë e Asherit u vendosën në mes të Kananejve që banonin në këtë vend, sepse nuk i dëbuan.</span> <span class="verse"><a name="33">33</a>As Neftsali nuk i dëboi banorët e Beth-Shemeshit dhe ata të Beth-Anathit, dhe u vendos në mes të Kananejve që banonin në këtë vend; por banorët e Beth-Shemeshit dhe të Beth-Anathit iu nënshtruan skllavërisë.</span> <span class="verse"><a name="34">34</a>Amorejtë i detyruan bijtë e Danit të qëndronin në krahinën malore dhe nuk i lanë të zbresin në luginë.</span> <span class="verse"><a name="35">35</a>Amorejtë ishin të vendosur të qëndronin në malin Heres, në Ajalon dhe në Shaal-Bim; por kur dora e shtëpisë së Jozefit u fuqizua, ata iu nënshtruan skllavërisë.</span> <span class="verse"><a name="36">36</a>Kufiri i Amorejve shtrihej nga e përpjeta e Akrabimit, nga Sela e lart.</span> </p></div</div></div></body></html>