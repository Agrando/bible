<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 17</strong></div><p><span class="verse"><a name="1">1</a>Në krahinën malore të Efraimit ishte një njeri që quhej Mikah.</span> <span class="verse"><a name="2">2</a>Ai i tha nënes së tij: &quot;Një mijë e njëqind siklat prej argjendi që të kanë marrë dhe për të cilat ke thënë një mallkim, që e dëgjova me veshët e mi, ja, i kam unë; ato para i kisha marrë unë&quot;. Nëna e tij tha: &quot;Im bir qoftë i bekuar nga Zoti!&quot;.</span> <span class="verse"><a name="3">3</a>Kështu ai ia ktheu nënes së tij të një mijë e njëqind siklat prej argjendi dhe e ëma tha: &quot;Unë ia shenjtëroj plotësisht nga dora ime këtë argjend Zotit për birin tim, për ta bërë një shëmbëlltyrë të  gdhendur dhe një figurë me derdhje prandaj  po ta kthej tani&quot;.</span> <span class="verse"><a name="4">4</a>Pas kthimit të argjendit nënes së tij, e ëma mori dyqind sikla argjendi dhe ia dha shkrirësit, i cili bëri një shëmbëlltyrë të gdhendur dhe një figurë me derdhje metali; dhe këto u vendosën në shtëpinë e Mikahut.</span> <span class="verse"><a name="5">5</a>Kështu ky njeri, Mikahu, pati një shtëpi perëndish; bëri një efod dhe një shtëpi idhujsh, dhe shenjtëroi një nga bijtë e tij që i shërbente ai prift.</span> <span class="verse"><a name="6">6</a>Në atë kohë nuk kishte mbret në Izrael; secili bënte atë që i dukej e drejtë në sytë e tij.</span> <span class="verse"><a name="7">7</a>Ishte një i ri nga Betlemi i Judës, nga familja e Judës, i cili ishte Levit dhe banonte në atë vend si i huaj.</span> <span class="verse"><a name="8">8</a>Ky njeri u nis nga qyteti i Betlemit të Judës për t'u vendosur aty ku mund të gjente një vend; duke ecur arriti në krahinën malore të Efraimit, në shtëpinë e Mikahut.</span> <span class="verse"><a name="9">9</a>Mikahu e pyeti: &quot;Nga po vjen?&quot;. Ai u përgjegj: &quot;Jam një Levit nga Betlemi i Judës dhe jam duke kërkuar një vend ku mund të vendosem&quot;.</span> <span class="verse"><a name="10">10</a>Mikahu i tha: &quot;Rri me mua, dhe bëhu ati dhe prifti im; do të të jap dhjetë sikla argjendi çdo vit, rroba dhe ushqim&quot;. Atëherë Leviti hyri.</span> <span class="verse"><a name="11">11</a>Kështu Leviti pranoi të rrinte me atë njeri, që e trajtoi të riun sikur të ishte një nga bijtë e tij.</span> <span class="verse"><a name="12">12</a>Mikahu e shenjtëroi Levitin; i riu i shërbeu si prift dhe u vendos në shtëpinë e Mikahut.</span> <span class="verse"><a name="13">13</a>Pastaj Mikahu i tha: &quot;Tani e di që Zoti do të më bëjë të mira, sepse kam një Levit që më shërben si prift&quot;.</span> </p></div</div></div></body></html>