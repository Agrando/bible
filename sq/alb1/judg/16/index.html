<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 16</strong></div><p><span class="verse"><a name="1">1</a>Pastaj Sansoni shkoi në Gaza dhe aty pa një prostitutë, dhe hyri tek ajo.</span> <span class="verse"><a name="2">2</a>Kur u thanë atyre të Gazës: &quot;Sansoni erdhi këtu&quot;, ata rrethuan vendin dhe qëndruan në pritë tërë natën pranë portës së qytetit, duke mbajtur heshtje të plotë, dhe thanë: &quot;Në të gdhirë do ta vrasim&quot;.</span> <span class="verse"><a name="3">3</a>Sansoni ndejti shtrirë deri në mesnatë; pastaj në mesnatë u ngrit, kapi kanatet e portës së qytetit dhe dy shtalkat e saj i shkuli nga vendi bashkë me shufrat prej hekuri, i ngarkoi mbi kurriz dhe  i çoi në majë të malit që ndodhet përballë  Hebronit.</span> <span class="verse"><a name="4">4</a>Mbas kësaj ra në dashuri me një grua nga lugina e Sorekut, që quhej Delilah.</span> <span class="verse"><a name="5">5</a>Atëherë princat e Filistejve shkuan tek ajo dhe i thanë: &quot;Bëje për vete dhe zbulo ku qëndron tërë ajo forcë e madhe e tij, në mënyrë që ta mposhtim për ta lidhur dhe për ta nënshtruar; pastaj do të  të japim secili një mijë e njëqind sikla  argjendi.</span> <span class="verse"><a name="6">6</a>Kështu Delilah i tha Sansonit: &quot;Më thuaj të lutem, ku qëndron forca jote e madhe dhe në çfarë mënyre mund të të lidhin që të të nënshtrojnë&quot;.</span> <span class="verse"><a name="7">7</a>Sansoni iu përgjegj: &quot;Në rast se më lidhin me shtatë tela të freskëta, jo akoma të thara, të harkut, unë do të bëhem i dobët dhe do të jem si gjithë burrat e tjerë&quot;.</span> <span class="verse"><a name="8">8</a>Atëherë princat e Filistejve i suallën shtatë tela të freskëta harku, jo akoma të thata, dhe ajo e lidhi me këto tela.</span> <span class="verse"><a name="9">9</a>Mirëpo kishte njerëz që rrinin në pritë pranë saj, në një dhomë të brëndshme. Ajo i tha: &quot;Sansone, Filistejtë i ke mbi kokë!&quot;. Por ai i këputi litarët, ashtu si këputet një fije shtupe kur ndjen zjarrin.  Kështu e fshehta e forcës së tij mbeti  e panjohur.</span> <span class="verse"><a name="10">10</a>Pastaj Delilah i tha Sansonit: &quot;Ja, je tallur me mua dhe më ke treguar gënjeshtra; por tani, të lutem, më thuaj se me çfarë gjë mund të lidhesh&quot;.</span> <span class="verse"><a name="11">11</a>Ai iu përgjegj: &quot;Në qoftë se më lidhin me litarë të rinj që nuk kanë qenë përdorur kurrë, unë do të bëhem i dobët dhe do të jem si çfarëdo burrë tjetër&quot;.</span> <span class="verse"><a name="12">12</a>Prandaj Delilah mori litarë të rinj, e lidhi dhe i tha: &quot;Sanson, Filistejtë i ke mbi kokë&quot;. Dhe kishte njerëz në pritë në dhomën e brendshme. Ai i këputi litarët që kishte në krahë si të ishin penj.</span> <span class="verse"><a name="13">13</a>Atëherë Delilah i tha Sansonit: &quot;Deri tani je tallur me mua dhe më ke thënë gënjeshtra; tregomë me se mund të lidhesh&quot;. Dhe ai iu përgjegj: &quot;Mjafton të thurësh shtatë gërshetat e kokës sime me majën e tezgjahut&quot;.</span> <span class="verse"><a name="14">14</a>Ajo i thuri dhe i fiksoi në shulin e tezgjahut pastaj i tha: &quot;Sanson, Filistejtë i ke mbi kokë&quot;. Por ai u zgjua nga gjumi dhe shkuli shulin nga tezgjahu dhe nga maja.</span> <span class="verse"><a name="15">15</a>Atëherë ajo i tha: &quot;Si mund të më thuash: &quot;Të dua&quot;, kur zemra jote nuk është me mua? Tri herë me radhë je tallur me mua dhe nuk më ke treguar ku qëndron forca jote e madhe&quot;.</span> <span class="verse"><a name="16">16</a>Tani, me qenë se ajo e bezdiste çdo ditë me fjalët e saj dhe e nxiste me ngulm, ai u zemërua për vdekje,</span> <span class="verse"><a name="17">17</a>dhe ia çeli asaj tërë zemrën, duke i thënë: &quot;Kurrë nuk ka kaluar brisku mbi kokën time, sepse jam një Nazireo i Perëndisë, qysh në barkun e nënes sime; po të rruhesha, forca ime do të ikte, do të  bëhesha i dobët dhe i njëllojtë si gjithë burrat  e tjerë&quot;.</span> <span class="verse"><a name="18">18</a>Kur Delilah u bind që ai ia kishte çelur plotësisht zemrën, dërgoi të thërrasin princat e Filistejve dhe u dërgoi këto fjalë: &quot;Ejani lart këtë radhë se ai ma hapi tërë zemrën e tij&quot;. Atëherë princat</span> <span class="verse"><a name="19">19</a>Pastaj ajo e vuri në gjumë mbi gjunjët e saj, thirri një njeri që i rrovi të shtatë gërshetat të kokës së Sansonit; pastaj filloi ta trajtoj keq, dhe fuqia e tij e la.</span> <span class="verse"><a name="20">20</a>Atëherë ajo i tha: &quot;Sanson, Filistejtë i ke mbi kokë&quot;. Ai u zgjua nga gjumi dhe tha: &quot;Unë do t'ia dal si herët e tjera, do të shpengohem&quot;. Por nuk e dinte që Zoti e kishte braktisur.</span> <span class="verse"><a name="21">21</a>Dhe Filistejtë e zunë dhe i nxorën sytë; e zbritën në Gaza dhe e lidhën me zinxhirë prej bronzi. Dhe e vunë të rrotullojë mokrën në burg.</span> <span class="verse"><a name="22">22</a>Ndëkaq flokët e kokës, mbasi u rruan, filluan përsëri të rriten.</span> <span class="verse"><a name="23">23</a>Princat e Filistejve u mblodhën për t'i paraqitur një flijim të madh Dagonit, perëndisë së tyre, dhe për t'u gëzuar. Ata thonin: &quot;Perëndia ynë na ka dhënë në dorë Sansonin, armikun tonë&quot;.</span> <span class="verse"><a name="24">24</a>Kur populli e pa, filloi të lavdërojë perëndinë e vet dhe të thotë: &quot;Perëndia ynë na dha në dorë armikun tonë, atë që shkatërronte vendin tonë dhe që ka vrarë aq shumë njerëz tanë&quot;.</span> <span class="verse"><a name="25">25</a>Kështu në gëzimin e zemrës së tyre, ata thanë: &quot;Silleni Sansonin që të dëfrehemi me të!&quot;. E nxorrën Sansonin nga burgu dhe ai bëri karagjozllëqe para tyre. Pastaj e vunë midis shtyllave.</span> <span class="verse"><a name="26">26</a>Atëherë Sansoni i tha fëmijës, që e mbante prej dore: &quot;Lërmë të prek shtyllat mbi të cilat qendron shtëpia,</span> <span class="verse"><a name="27">27</a>që të mund të mbështetem në to&quot;. Shtëpia ishte pot me burra dhe gra; aty ndodheshin tërë princat e Filistejve, dhe mbi çati tre mijë veta, burra e gra, që shikonin Sansonin ndërsa ky bënte palaçon.</span> <span class="verse"><a name="28">28</a>Atëherë Sansoni kërkoi ndihmën e Zotit dhe tha: &quot;O Zot, o Zot, të lutem mos më harro! Më jep forcën e nevojshme për këtë herë vetëm, o Perëndi që të hakmerrem me Filistejtë me një goditje të vetme, për shkak të humbjes së dy syve të mi&quot;.</span> <span class="verse"><a name="29">29</a>Pastaj Sansoni kapi dy shtyllat qendrore, që mbanin tempullin, dhe u mbështet tek ato, tek njera me dorën e djathtë dhe tek tjetra me dorën e majtë;</span> <span class="verse"><a name="30">30</a>pastaj Sansoni tha: &quot;Le të vdes bashkë me Filistejtë!&quot;. U përkul pastaj me të gjithë forcën e tij, dhe shtëpia u shemb mbi princat dhe mbi gjithë popullin që ndodhej brenda; dhe qenë më shumë ata  që ai vrau duke vdekur se ata që kishte vrarë  kur qe gjallë.</span> <span class="verse"><a name="31">31</a>Pastaj vëllezërit e tij dhe tërë shtëpia e atit të tij zbritën dhe e morën; dhe e çuan ta varrosin midis Tsorahut dhe Eshtaolit, në varrin e Manoahut, të atit të tij. Ai qe gjyqtar i Izraelit njëzet vjet me radhë.</span> </p></div</div></div></body></html>