<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 2</strong></div><p><span class="verse"><a name="1">1</a>Por Engjelli i Zotit u ngjit nga Gilgali në Bokim dhe tha: &quot;Unë ju nxora nga Egjipti dhe ju çova në vendin që isha betuar t'u jepja etërve tuaj. Kisha thënë gjithashtu: &quot;Nuk do ta prish kurrë besëlidhjen time me ju.</span> <span class="verse"><a name="2">2</a>Por ju nuk do të lidhni asnjë aleancë me banorët e këtij vendi dhe do të shembni altarët e tyre&quot;. Por ju nuk iu bindët zërit tim. Pse e bëtë këtë?</span> <span class="verse"><a name="3">3</a>Kështu unë po ju them tani: Unë nuk do t'i dëboj para jush; por ata do të jenë si gjemba në ijet tuaja, dhe perënditë e tyre do të jenë për ju si një lak&quot;.</span> <span class="verse"><a name="4">4</a>Sapo Engjëlli i Zotit mbaroi së thëni këto fjalë tërë bijve të Izraelit, populli ngriti zërin dhe filloi të qajë.</span> <span class="verse"><a name="5">5</a>Prandaj ky vend u quajt Bokim dhe u bënë flijime për Zotin.</span> <span class="verse"><a name="6">6</a>Jozueu i dha urdhër popullit të largohet dhe bijtë e Izraelit shkuan secili në trashëgiminë e tij për të marrë në zotërim vendin.</span> <span class="verse"><a name="7">7</a>Populli i shërbeu Zotit gjatë gjithë jetës së Jozueut dhe gjatë gjithë jetës së pleqve që jetuan pas Jozueut, dhe që kishin parë të gjitha veprat e mëdha që Zoti kishte bërë për Izraelin.</span> <span class="verse"><a name="8">8</a>Pastaj Jozueu, bir i Nunit dhe shërbëtor i Zotit, vdiq në moshën njëqind e dhjetë vjeç,</span> <span class="verse"><a name="9">9</a>dhe e varrosën në territorin e trashëgimisë së tij në Timath-Heres, në krahinën malore të Efraimit, në veri të malit Gaash.</span> <span class="verse"><a name="10">10</a>Kur tërë ai brez u bashkua me etërit e vet, mbas atij doli një brez i ri që nuk e njihte Zotin, as veprat që kishte bërë për Izraelin.</span> <span class="verse"><a name="11">11</a>Bijtë e Izraelit bënë atë që ishte keq në sytë e Zotit dhe u vunë në shërbim të Baalit;</span> <span class="verse"><a name="12">12</a>ata braktisën Zotin, Perëndinë e etërve të tyre, i cili i kishte nxjerrë nga Egjipti, dhe adhuruan perëndi të tjera ndërmjet perëndive të popujve që i rrethonin, ranë përmbys para tyre dhe kështu provokuan zemërimin e Zotit;</span> <span class="verse"><a name="13">13</a>ata brakisën Zotin dhe u vunë në shërbim të Baalit dhe të Ashtarothit.</span> <span class="verse"><a name="14">14</a>Dhe zemërimi i Zotit u ndez kundër Izraelit dhe e dha në dorë të kusarëve që e zhveshën; dhe ai i shiti në duart e armiqve të tyre që ndodheshin rreth e qark, të cilëve nuk qenë më në gjendje t'u bënin ballë.</span> <span class="verse"><a name="15">15</a>Kudo që shkonin dora e Zotit ishte kundër tyre dhe u sillte mjerime, ashtu si kishte thënë Zoti, ashtu siç u ishte betuar ai; dhe u hidhëruan shumë.</span> <span class="verse"><a name="16">16</a>Pastaj Zoti nxirrte gjyqtarë, që i lironin nga duart e atyre që i zhvishnin.</span> <span class="verse"><a name="17">17</a>Mjerisht ata nuk i dëgjonin as gjyqtarët e tyre, por kurvëroheshin përpara perëndive të tjera dhe binin përmbys para tyre. Ata braktisën shpejt rrugën e ndjekur nga etërit e tyre, të cilët u ishin  bindur urdhrave të Zotit; por ata nuk vepruan  ashtu.</span> <span class="verse"><a name="18">18</a>Kur Zoti u nxirrte gjyqtarë, Zoti ishte me gjyqtarin dhe i lironte nga dora e armiqve të tyre gjatë gjithë jetës së gjyqtarit; sepse Zoti prekej nga vajtimet e tyre të shkaktuara nga ata që i shtypnin dhe i mundonin.</span> <span class="verse"><a name="19">19</a>Por kur gjyqtari vdiste, ata vazhdonin të korruptoheshin më shumë se etërit e tyre, duke ndjekur perëndi të tjera dhe duke rënë përmbys para tyre; dhe nuk hiqnin dorë aspak nga veprat e tyre dhe nga sjellja e tyre kokëforte.</span> <span class="verse"><a name="20">20</a>Prandaj mëria e Zotit u ndez kundër Izraelit, dhe ai tha: &quot;Duke qenë se ky komb ka shkelur besëlidhjen që unë kisha përfunduar me etërit e tyre dhe ata nuk i janë bindur zërit tim,</span> <span class="verse"><a name="21">21</a>edhe unë nuk do të dëboj më para tyre asnjë prej kombeve që Jozueu la kur vdiq;</span> <span class="verse"><a name="22">22</a>kështu me anë tyre do të vë në provë Izraelin për të parë në se do t'i përmbahen rrugës së Zotit dhe do të ecin në të siç bënë etërit e tyre, ose jo&quot;.</span> <span class="verse"><a name="23">23</a>Prandaj Zoti i la këto kombe të qëndrojnë aty pa i dëbuar menjëherë, dhe nuk i dha në duart e Jozueut.</span> </p></div</div></div></body></html>