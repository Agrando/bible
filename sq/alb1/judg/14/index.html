<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 14</strong></div><p><span class="verse"><a name="1">1</a>Sansoni zbriti në Timnah dhe aty pa një grua midis bijave të Filistejve.</span> <span class="verse"><a name="2">2</a>Kur u kthye në shtëpi, foli për të me të atin dhe të ëmën, duke u thënë: &quot;Pashë në Timnah një femër midis bijave të Filistejve; ma merrni për grua&quot;.</span> <span class="verse"><a name="3">3</a>Babai dhe nëna e tij i thanë: &quot;A nuk ka vallë një grua midis bijave të vëllezërve të tu në gjithë popullin tonë, që ti të shkosh të marrësh një grua midis Filistejve të parrethprerë?&quot;. Por Sansoni  iu përgjegj atit të tij me këto fjalë: &quot;Merrma  atë, sepse më pëlqen&quot;.</span> <span class="verse"><a name="4">4</a>Por i ati dhe e ëma nuk e dinin se kjo vinte nga Zoti dhe që Sansoni kërkonte një rast kundër Filistejve. Në atë kohë, Filistejtë sundonin në Izrael.</span> <span class="verse"><a name="5">5</a>Pastaj Sansoni zbriti me të atin dhe me të ëmën në Timnah; sapo arritën në vreshtat e Timnahut, një luan i vogël u doli përpara duke ulëritur.</span> <span class="verse"><a name="6">6</a>Atëherë Fryma e Zotit zbriti në mënyrë të fuqishme mbi të dhe ai, pa pasur asgjë në dorë, e shqeu luanin, ashtu si shqyhet një kec; por nuk i tha asgjë atit dhe nënes së tij për atë që kishte bërë.</span> <span class="verse"><a name="7">7</a>Pastaj zbriti dhe i foli gruas, dhe ajo i pëlqeu Sansonit.</span> <span class="verse"><a name="8">8</a>Mbas disa ditësh ai u kthye për ta marrë me vete dhe doli nga rruga për të parë skeletin e luanit; dhe ja, në trupin e luanit kishte një mori bletësh dhe mjaltë.</span> <span class="verse"><a name="9">9</a>Ai mori pak mjaltë në dorë dhe filloi ta hajë ndërsa po ecte; kur arriti tek i ati dhe tek e ëma, u dha edhe atyre dhe ata e hëngrën; por nuk u tha që e kishte marrë mjaltin nga trupi i luanit.</span> <span class="verse"><a name="10">10</a>Pastaj i ati zbriti tek ajo grua, dhe aty Sansoni shtroi një gosti siç e kishin zakon të rinjtë.</span> <span class="verse"><a name="11">11</a>Dhe ndodhi që, kur njërëzit e panë vendit, ata morën tridhjetë shokë, që të rrinin bashkë me të.</span> <span class="verse"><a name="12">12</a>Sansoni u tha atyre: &quot;Unë do t'ju propozoj një gjëzë; në rast se ju arrini të gjeni shpjegimin e saj të ma njoftoni brenda shtatë ditëve të gostisë, do t'ju jap tridhjetë tunika dhe tridhjetë ndërresa rrobash;</span> <span class="verse"><a name="13">13</a>por në rast se nuk mund të ma shpjegoni, do të më jepni mua tridhjetë tunika dhe tridhjetë ndërresa rrobash&quot;.</span> <span class="verse"><a name="14">14</a>Ata iu përgjegjën: &quot;Propozo gjëzën tënde, që ta dëgjojmë&quot;. Ai u tha atyre: &quot;Nga gllabëruesi doli ushqimi, dhe nga i forti doli e ëmbla&quot;. Tri ditë me radhë ata nuk arritën ta shpjegojnë gjëzën.</span> <span class="verse"><a name="15">15</a>Ditën e shtatë i thanë bashkëshortes së Sansonit: &quot;Mbushja mendjen burrit tënd që të na shpjegojë gjëzën; ndryshe do të të djegim ty dhe do t'i vëmë flakën shtëpisë së atit tënd. A na keni ftuar për të na zhveshur? Vallë a s'është ashtu?&quot;.</span> <span class="verse"><a name="16">16</a>Gruaja e Sansonit qau para tij dhe i tha: &quot;Ti ke vetëm urrejtje ndaj meje dhe nuk më do; ti u propozove një gjëzë bijve të popullit tim, por nuk ia shpjegova as atit tim; as nënës sime, pse duhet të ta shpjegoj ty?&quot;.</span> <span class="verse"><a name="17">17</a>Ajo qau para tij gjatë shtatë ditëve të festës. Kështu ditën e shtatë Sansoni ia shpjegoi, sepse e mërziste; pastaj ua shpjegoi gjëzën bijve të popullit të saj.</span> <span class="verse"><a name="18">18</a>Njerëzit e qytetit, ditën e shtatë, para se të perëndonte dita, i thanë Sansonit: &quot;A ka gjë më të ëmbël se mjalti? A ka gjë më të fortë se luani?&quot;. Dhe ai iu përgjegj atyre: &quot;Po të mos kishit lëruar  me mëshqerrën time, nuk do ta kishit zgjidhur  gjëzën time&quot;.</span> <span class="verse"><a name="19">19</a>Atëherë Fryma e Zotit erdhi mbi të në mënyrë të fuqishme, dhe ai zbriti deri në Ashkelon, vrau tridhjetë njerëz nga ata, mori plaçkat e tyre dhe u dha ndërresat e rrobave atyre që e kishin shpjeguar  gjëzën. Kështu zemërimi i tij u ndez; pastaj  ai u ngjit përsëri në shtëpinë e të atit.</span> <span class="verse"><a name="20">20</a>Por gruan e Sansonit ia dhanë shokut të tij, që kishte qenë shoku i tij më i mirë.</span> </p></div</div></div></body></html>