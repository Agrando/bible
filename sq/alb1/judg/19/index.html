<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 19</strong></div><p><span class="verse"><a name="1">1</a>Në atë kohë, kur nuk kishte mbret në Izrael, një Levit, që banonte në pjesën më të lartë të krahinës malore të Efraimit, mori si konkubinë një grua nga Betlemi i Judës.</span> <span class="verse"><a name="2">2</a>Kjo konkubinë kreu një shkelje të kurorës kundër tij dhe e la për t'u kthyer në shtëpinë e atit të saj në Betlem të Judës, ku qendroi katër muaj.</span> <span class="verse"><a name="3">3</a>Burri i saj u ngrit dhe shkoi te ajo për t'i folur zemrës së saj dhe për ta kthyer në shtëpi. Ai kishte marrë me vete shërbëtorin e tij dhe dy gomarë. Kështu ajo e çoi në shtëpinë e atit të saj; sa e pa, i ati i së resë e priti tërë gëzim.</span> <span class="verse"><a name="4">4</a>Vjehrri i tij, i ati i së resë, e mbajti dhe ai qëndroi tri ditë me të; kështu hëngrën e pinë, dhe e kaluan natën aty.</span> <span class="verse"><a name="5">5</a>Ditën e katërt u ngritën herët në mëngjes dhe Leviti po bëhej gati të nisej, por i ati i vajzës së re i tha dhëndrit të tij: &quot;Ha diçka që të mbahesh, pastaj shkoni&quot;.</span> <span class="verse"><a name="6">6</a>Kështu u ulën bashkë, hëngrën dhe pinë njeri afër tjetrit. Pastaj i ati së resë i tha burrit të saj: &quot;Të lutem, prano ta kalosh natën këtu, dhe zemra jote të gëzohet&quot;.</span> <span class="verse"><a name="7">7</a>Ai u ngrit për të ikur, por i vjehrri nguli këmbë aq shumë sa që ai vendosi ta kalojë natën aty.</span> <span class="verse"><a name="8">8</a>Ditën e pestë ai u ngrit herët në mëngjes që të ikte; dhe i ati i së resë i tha: &quot;Të lutem, ngrohe zemrën&quot;. Kështu u ndalën deri në pasdite dhe që të dy hëngrën.</span> <span class="verse"><a name="9">9</a>Kur ai njeri u ngrit për të ikur bashkë me konkubinën e tij dhë shërbëtorin e tij, i vjehrri, i ati i së resë, i tha: &quot;Ja, ka filluar të erret; të lutem kaloje natën këtu; shiko, dita është duke mbaruar;  kaloje këtu natën dhe zemra jote të  gëzohet; nesër do të niseni herët dhe do të arrini në shtëpi&quot;.</span> <span class="verse"><a name="10">10</a>Por ai njeri nuk deshi ta kalojë natën aty; kështu u ngrit, u nis dhe arriti përballë Jebusit, që është Jeruzalemi, me dy gomarët e tij të shaluar dhe me konkubinën e tij.</span> <span class="verse"><a name="11">11</a>Kur arritën pranë Jebusit, dita kishte kaluar tërësisht; shërbëtori i tha zotit të tij: &quot;Eja, të lutem, të hyjmë në këtë qytet të Jebusejve dhe ta kalojmë natën aty&quot;.</span> <span class="verse"><a name="12">12</a>I zoti iu përgjegj: &quot;Jo, nuk do të hyjmë në një qytet të huajsh që nuk janë bij të Izraelit, por do të shkojmë deri në Gibeah&quot;.</span> <span class="verse"><a name="13">13</a>Pastaj i tha shërbëtorit të tij: &quot;Eja, të arrijmë në një nga këto vende dhe ta kalojmë natën në Gibeah ose në Ramah&quot;.</span> <span class="verse"><a name="14">14</a>Kështu shkuan tutje dhe e vazhduan udhëtimin; dhe dielli perëndoi mbi ta pranë Gibeahut, që është pronë e Beniaminit.</span> <span class="verse"><a name="15">15</a>Aty u kthyen për të hyrë dhe për të kaluar natën në Gibeah. Kështu Leviti hyri dhe u ndal në sheshin e qytetit; por askush nuk i priti për të kaluar natën në shtëpinë e tij.</span> <span class="verse"><a name="16">16</a>Pikërisht në atë kohë një plak po kthehej në mbrëmje nga puna e tij në ara; ai ishte nga krahina malore e Efraimit dhe banonte si i huaj në Gibeah, por njerëzit e vendit ishin Beniaminitë.</span> <span class="verse"><a name="17">17</a>Me të ngritur sytë, pa kalimtarin në sheshin e qytetit. Plaku i tha: &quot;Ku po shkon dhe nga po vjen?&quot;.</span> <span class="verse"><a name="18">18</a>Leviti iu përgjegj: &quot;Po shkojmë nga Betlemi i Judës në drejtim të pjesës më të largët të krahinës malore të Efraimit. Unë jam që andej dhe kisha vajtur në Betlem të Judës; tani po shkoj në shtëpinë  e Zotit, por nuk ka njeri që të më presë në  shtëpinë e tij.</span> <span class="verse"><a name="19">19</a>Megjithatë ne kemi kashtë dhe bar për gomarët tanë dhe bukë e verë për mua, për shërbëtoren tënde dhe për djalin që është bashkë me shërbëtorin tënd; nuk na mungon asgjë&quot;.</span> <span class="verse"><a name="20">20</a>Plaku i tha: &quot;Paqja qoftë me ty! Megjithatë më lejo të kujdesem për çdo nevojë që ke; por ti nuk duhet ta kalosh natën në shesh&quot;.</span> <span class="verse"><a name="21">21</a>Kështu e çoi në shtëpinë e tij dhe u dha ushqim gomarëve; udhëtarët lanë këmbët, pastaj hëngrën dhe pinë.</span> <span class="verse"><a name="22">22</a>Ndërsa po kënaqeshin, disa njerëz të qyteti, njerëz të këqij rrethuan shtëpinë i ranë portës dhe i thanë të zotit plak të shtëpisë: &quot;Nxirre jashtë atë njeri që ka hyrë në shtëpinë tënde, sepse duam ta njohim!&quot;.</span> <span class="verse"><a name="23">23</a>Por i zoti i shtëpisë me të dalë jashtë, u tha atyre: &quot;Jo, vëllezërit e mi, mos u sillni në mënyrë kaq të keqe; ky njeri erdhi në shtëpinë time, prandaj mos kryeni një poshtërsi të tillë!.</span> <span class="verse"><a name="24">24</a>Ja ku janë këtu vajza ime e virgjër dhe konkubina e këtij njeriu; unë do t'i nxjerr jashtë, poshtërojini dhe bëni atë që mendoni; por mos kryeni kundër këtij njeriu një turp të tillë!&quot;.</span> <span class="verse"><a name="25">25</a>Por ata njerëz nuk e dëgjuan. Atëherë ai burrë mori konkubinën e tij dhe ua nxori atyre; ata e njohën dhe e përdorën tërë natën deri në mëngjes; e lanë të ikë vetëm kur filloi të zbardhë dita.</span> <span class="verse"><a name="26">26</a>Ndaj të gdhirë kjo grua erdhi e u rrëzua para portës së shtëpisë të njeriut pranë të cilit rrinte burri i saj dhe mbeti aty deri sa u bë ditë.</span> <span class="verse"><a name="27">27</a>Në mëngjes burri i saj u ngrit, hapi portën e shtëpisë dhe doli për të vazhduar udhëtimin e tij; dhe ja, konkubina e tij rrinte shtrirë te porta e shtëpisë me duart në pragun e saj.</span> <span class="verse"><a name="28">28</a>Ai i tha: &quot;Çohu dhe eja të shkojmë!&quot;. Por nuk mori asnjë përgjigje. Atëherë burri e ngarkoi mbi gomarin dhe u nisën për t'u kthyer në shtëpinë e vet.</span> <span class="verse"><a name="29">29</a>Me të arritur në shtëpi, kapi një thikë, mori konkubinën e tij dhe e preu, gjymtyrë për gjymtyrë, në dymbëdhjetë copa, që i shpërndau në gjithë territorin e Izraelit.</span> <span class="verse"><a name="30">30</a>Kushdo që e pa këtë tha: &quot;Nuk ka ndodhur kurrë dhe nuk është parë asnjë herë një gjë e tillë, qysh prej kohës që bijtë e Izraelit dolën nga vendi i Egjiptit e deri sot! Mbajeni parasysh këtë gjë; këshillohuni dhe flisni&quot;.</span> </p></div</div></div></body></html>