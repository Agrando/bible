<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 4</strong></div><p><span class="verse"><a name="1">1</a>Pas vdekjes së Ehudit, bijtë e Izraelit rifilluan të bëjnë atë që ishte e keqe në sytë e Zotit.</span> <span class="verse"><a name="2">2</a>Dhe Zoti i dha në duart e Jabinit, mbretit të Kanaanit, që mbretëronte në Hatsor. Komandanti i ushtrisë së tij ishte Sisera, që banonte në Harosheth të kombeve.</span> <span class="verse"><a name="3">3</a>Dhe bijtë e Izraelit i klithën Zotit, sepse Jabini kishte nëntëqind qerre të hekurta dhe prej njëzet vjetve shtypte rëndë bijtë e Izraelit.</span> <span class="verse"><a name="4">4</a>Në atë kohë gjyqtare e Izraelit ishte një profete, Debora, gruaja e Lapidothit.</span> <span class="verse"><a name="5">5</a>Ajo e kishte zakon të ulej nën palmën e Deboras, midis Ramahut dhe Bethelit, në krahinën malore të Efraimit, dhe bijtë e Izraelit vinin tek ajo për të kërkuar të drejtën.</span> <span class="verse"><a name="6">6</a>Ajo dërgoi të thërrasë Barakun, birin e Abinoamit, nga Kedeshi i Neftalit, dhe i tha: &quot;A nuk të ka urdhëruar Zoti, Perëndia i Izraelit: &quot;Shko, marsho mbi malin Tabor dhe merr me vete dhjetë mijë burra nga bijtë e Neftalit dhe të Zabulonit.</span> <span class="verse"><a name="7">7</a>Unë do të tërheq në drejtimin tënd, në përruan Kishon, Siseran, komandantin e ushtrisë së Jabinit, me gjithë qerret dhe trupat e tij të shumta, dhe do të ta dorëzoj në dorën tënde&quot;?&quot;.</span> <span class="verse"><a name="8">8</a>Baraku iu përgjegj: &quot;Në rast se vjen me mua, unë do të shkoj; por në qoftë se ti nuk vjen me mua, nuk kam për të shkuar&quot;.</span> <span class="verse"><a name="9">9</a>Ajo tha: &quot;Do të vij me siguri me ty; megjithatë në rrugën që je duke ndërmarrë nuk ke për të siguruar asnjë lavdi për vete, sepse Zoti do ta dorëzojë Siseran në duart e një gruaje&quot;. Pastaj Debora u ngrit dhe shkoi me Barakun në Kadesh.</span> <span class="verse"><a name="10">10</a>Baraku thirri Zabulonin dhe Neftalin në Kedesh; ai lëvizi në krye të dhjetë mijë burrave, dhe Debora shkoi bashkë me të.</span> <span class="verse"><a name="11">11</a>Heberi, Keneu, ishte ndarë nga Kenejtë, pasardhës të Hobabit, vjehrrit të Moisiut, dhe i kishte ngritur çadrat e tij në lisin e Tsaanaimit, që ndodhet pranë Kedeshit.</span> <span class="verse"><a name="12">12</a>Siseras i thanë që Baraku, bir i Abinoamit, ishte ngjitur në malin Tabor.</span> <span class="verse"><a name="13">13</a>Kështu Sisera rreshtoi tërë qerret e tij, njëqind qerre të hekurta, dhe tërë njerëzit që ishin me të, nga Haroshethi i kombeve deri në përruan e Kishonit.</span> <span class="verse"><a name="14">14</a>Atëherë Debora i tha Barakut: &quot;Çohu, sepse kjo është dita që Zoti e dorëzoi Siseran në dorën tënde. A nuk ka dalë vallë, Zoti para teje?&quot;. Kështu Baraku zbriti nga mali Tabor, i pasuar nga dhjetë mijë burra.</span> <span class="verse"><a name="15">15</a>Zoti e mundi Siseran, të gjitha qerret dhe tërë ushtrinë e tij, që u shfaros me shpatë përpara Barakut; por Sisera zbriti nga qerrja dhe iku me këmbë.</span> <span class="verse"><a name="16">16</a>Por Baraku i ndoqi qerret dhe ushtrinë deri në Harosheth të kombeve; dhe tërë ushtria e Siseras u shkatërrua nga goditjet me shpatë; nuk shpëtoi as edhe një njeri.</span> <span class="verse"><a name="17">17</a>Ndërkaq Sisera kishte ikur më këmbë në drejtim të çadrës së Jaelës, gruas së Heberit, Keneut, sepse mbretëronte paqja midis Jabinit, mbretit të Hatsorit, dhe shtëpisë së Heberit, Keneut.</span> <span class="verse"><a name="18">18</a>Atëherë Jaela doli për të pritur Siseran dhe i tha: &quot;Hyrë, zotëria ime, hyrë tek unë; mos ki frikë&quot;. Kështu ai hyri tek ajo në çadër, dhe ajo e mbuloi me një mbulesë.</span> <span class="verse"><a name="19">19</a>Pastaj ai i tha: &quot;Më jep pak ujë për të pirë se kam etje&quot;. Kështu ajo hapi calikun e qumështit dhe i dha për të pirë; pastaj e mbuloi.</span> <span class="verse"><a name="20">20</a>Ai i tha: &quot;Qëndro në hyrje të çadrës; dhe në rast se vjen dikush dhe të pyet: &quot;A ka njeri këtu?&quot;, ti do të thuash: &quot;Nuk ka njeri&quot;&quot;.</span> <span class="verse"><a name="21">21</a>Atëherë Jaela, gruaja e Heberit, mori një kunj të çadrës dhe një çekiç, iu afrua ngadalë atij dhe i nguli në tëmth kunjin, që u fut në tokë. Atë e kishte zënë një gjumë i thellë; ishte i sfilitur; dhe kështu vdiq.</span> <span class="verse"><a name="22">22</a>Por ja, ndërsa Baraku ndiqte Siseran, Jaela doli për ta takuar dhe i tha: &quot;Eja me mua dhe do të të tregojë njeriun që kërkon&quot;. Ai hyri në çadrën e saj dhe ja, Sisera dergjej i vdekur me kunjin në tëmthat.</span> <span class="verse"><a name="23">23</a>Kshtu atë ditë Perëndia e poshtëroi Jabin, mbretin e Kanaanit, përpara bijve të Izraelit.</span> <span class="verse"><a name="24">24</a>Dora e bijve të Izraelit u bë gjithnjë më e rëndë mbi Jabin, mbretin e Kanaanit, deri sa arritën ta shkatërronin plotësisht Jabin, mbretin e Kanaanit.</span> </p></div</div></div></body></html>