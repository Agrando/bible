<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 18</strong></div><p><span class="verse"><a name="1">1</a>Në atë kohë nuk kishte mbret në Izrael; po në këtë kohë fisi i Danitëve kërkonte për vete një territor për t'u vendosur, sepse deri në ato ditë nuk i ishte caktuar asnjë trashëgimi midis fiseve të Izraelit.</span> <span class="verse"><a name="2">2</a>Bijtë e Danit dërguan, pra, te Tsorahu dhe te Eshtaoli pesë burra trima, që përfaqësonin tërë fisin e tyre, për të vëzhguar dhe për të kontrolluar vendin; dhe u thanë atyre: &quot;Shkoni të vëzhgoni vendin!&quot;.  Kështu ata arritën në krahinën malore  të Efraimit, në shtëpinë e Mikahut, dhe e kaluan natën aty.</span> <span class="verse"><a name="3">3</a>Ndërsa ishin pranë shtëpisë së Mikahut, njohën zërin e të riut Levit; atëherë ata hynë në shtëpi dhe e pyetën: &quot;Kush të solli këtu? Çfarë bën në këtë vend? Çfarë ke ti këtu?&quot;.</span> <span class="verse"><a name="4">4</a>Ai iu përgjegj: &quot;Mikahu më ka bërë këtë dhe atë; më mori në shërbim të tij dhe unë jam prifti i tij&quot;.</span> <span class="verse"><a name="5">5</a>Atëherë ata i thanë: &quot;Pyet, pra, Perëndinë që të dimë në se rruga që kemi nisur do të jetë e mbarë&quot;.</span> <span class="verse"><a name="6">6</a>Prifti iu përgjegj: &quot;Shkoni në paqe; rruga që bëni kryhet nën shikimin e Zotit&quot;.</span> <span class="verse"><a name="7">7</a>Kështu të pesë burrat u nisën dhe arritën në Laish, panë që populli që banonte aty bënte një jetë të sigurt, simbas zakoneve të atyre të Sidonit, një jetë të qetë dhe të sigurt, sepse nuk kishte njeri</span> <span class="verse"><a name="8">8</a>Pastaj u kthyen te vëllezërit e tyre në Tsorah dhe në Eshtaol; dhe vëllezërit i pyetën ata: &quot;Çfarë thoni?&quot;.</span> <span class="verse"><a name="9">9</a>Ata u përgjigjën: &quot;Le të ngrihemi dhe të sulemi kundër atyre njerëzve, sepse kemi parë vendin dhe është me të vërtetë i mrekullueshëm. Pse mbani një qëndrim jo aktiv? Mos nguroni të lëvizni për ta pushtuar vendin!</span> <span class="verse"><a name="10">10</a>Kur të arrini, keni për të gjetur një popull të sigurt dhe një vend të gjërë, sepse Perëndiae ka dhënë në duart tuaja; është një vend ku nuk mungon asgjë nga ajo që është mbi tokë&quot;.</span> <span class="verse"><a name="11">11</a>Atëherë gjashtëqind burra të familjes së Danitëve u nisën nga Tsorahu dhe nga Eshtoali, të armatosur mirë për luftë.</span> <span class="verse"><a name="12">12</a>Ata u ngjitën dhe ngritën kampin e tyre në Kirjath-Jearim, në Jude; (prandaj ky vend, që ndodhet prapa Kiriath-Jearimit, quhet edhe sot e kësaj dite kampi i Danit).</span> <span class="verse"><a name="13">13</a>Që këtej kaluan në krahinën malore të Efraimit dhe arritën në shtëpinë e Mikahut.</span> <span class="verse"><a name="14">14</a>Atëherë të pesë burrat, që kishin shkuar të vëzhgonin vendin e Laishit, filluan t'u thonë vëllezërve të tyre: &quot;A e dini ju që në këto shtëpi ka një efod, një shtëpi idhujsh, një shëmbëlltyrë të gdhendur</span> <span class="verse"><a name="15">15</a>Kështu ata u drejtuan nga ajo anë, arritën në shtëpinë e Levitit të ri, në banesën e Mikahut, dhe e përshëndetën.</span> <span class="verse"><a name="16">16</a>Ndërsa të gjashtëqind burrat e bijve të Danit, të armatosur mirë për luftë, rrinin para portës,</span> <span class="verse"><a name="17">17</a>pesë burrat që kishin vajtur të vëzhgonin vendin u ngjitën lart, hynë në shtëpi, morën shëmbëlltyrën e gdhendur, efodin, shtëpinë e idhujve dhe figurën prej metali të shkrirë. Prifti rrinte para portës  bashkë me gjashtëqind njerëzit e armatosur  mirë për luftë.</span> <span class="verse"><a name="18">18</a>Kur këta hynë në shtëpinë e Mikahut dhe morën shëmbëlltyrën e gdhendur, efodin, shtëpinë e idhujve dhe figurën prej metali të shkrirë, prifti u tha atyre: &quot;Ç'po bëni kështu?&quot;.</span> <span class="verse"><a name="19">19</a>Ata iu përgjegjën: &quot;Hesht, vëre dorën mbi gojë, eja me ne, dhe do të jesh për ne një atë dhe një prift. Ç'është më mirë për ty, të jesh prifti i shtëpisë së një njeriu të vetëm apo të jesh prifti i një fisi ose të një familjeje në Izrael?&quot;.</span> <span class="verse"><a name="20">20</a>Kështu prifti ndjeu një gëzim në zemrën e tij; mori efodin, shtëpinë e idhujve dhe shëmbëlltyrën e gdhendur dhe u bashkua me ata njerëz.</span> <span class="verse"><a name="21">21</a>Atëherë rifilluan marshimin, duke vënë para fëmijët, bagëtinë dhe orenditë.</span> <span class="verse"><a name="22">22</a>Kur ishin larguar nga shtëpia e Mikahut, burrat që banonin në shtëpitë afër asaj të Mikahut u mblodhën dhe ndoqën bijtë e Danit.</span> <span class="verse"><a name="23">23</a>U bërtitën pastaj bijve të Danit. Këta u kthyen dhe i thanë Mikahut: &quot;Çfarë ke që ke mbledhur këta njerëz?&quot;.</span> <span class="verse"><a name="24">24</a>Ai u përgjegj: &quot;Morët me vete perënditë që i kisha bërë unë dhe priftin, dhe ikët. Tani ç'më mbetet? Si mund të më thoni: &quot;Çfarë ke?&quot;.</span> <span class="verse"><a name="25">25</a>Bijtë e Danit i thanë: &quot;Bëj që zëri yt të mos dëgjohet më prapa nesh, sepse njerëz të zemëruar mund të hidhen mbi ju, dhe ti do të humbje jetën tënde dhe atë të familjes sate!&quot;.</span> <span class="verse"><a name="26">26</a>Bijtë e Danit e vazhduan rrugën e tyre; dhe Mikahu, kur pa se ata ishin më të fortë se ai, u kthye dhe shkoi në shtëpinë e tij.</span> <span class="verse"><a name="27">27</a>Kështu ata, mbasi morën gjërat që kishte bërë Mikahu dhe priftin që kishte në shërbim të tij, arritën në Laish, ku jetonte një popull që rinte i qetë dhe i sigurtë; e vranë me shpatë dhe i vunë flakën qytetit.</span> <span class="verse"><a name="28">28</a>Nuk pati asnjë që ta çlironte, sepse ndodhej larg Sidonit, dhe banorët e tij nuk mbanin marrëdhënie me njerëz të tjerë. Ai ndodhej në luginën që zgjatej në drejtim të Beth-Rehobit. Pastaj Danitët e rindërtuan qytetin dhe banuan në të,</span> <span class="verse"><a name="29">29</a>e quajtën Dan, nga emri i Danit, ati i tyre, që ishte bir i Izraelit; por më parë qyteti quhej Laish.</span> <span class="verse"><a name="30">30</a>Pastaj bijtë e Danit ngritën për vete shëmbëlltyrën e gdhendur; dhe Jonathani, bir i Gershomit, bir i Manasit, dhe bijtë e tij u bënë priftërinj të fiseve të Danitëve deri ditën e robërimit të banorëve të vendit.</span> <span class="verse"><a name="31">31</a>Kështu ngritën për vete shëmbëlltyrën e gdhendur nga Mikahu, gjatë gjithë kohës që shtëpia e Perëndisë mbeti në Shiloh.</span> </p></div</div></div></body></html>