<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 9</strong></div><p><span class="verse"><a name="1">1</a>Abimeleku, bir i Jerubaalit, shkoi në Sikem te vëllezërit e nënes së tij dhe foli me ta dhe me gjithë familjen e atit të nënes së tij, duke thënë:</span> <span class="verse"><a name="2">2</a>&quot;U thoni gjithë banorëve të Sikemit: &quot;Ç'është më e mirë për ju, që të gjithë shtatëdhjetë bijtë e Jerubaalit të mbretërojnë mbi ju, apo të mbretërojë mbi ju vetëm një?&quot;. Dhe mos harroni që unë rrjedh nga kocka dhe mishi juaj&quot;.</span> <span class="verse"><a name="3">3</a>Vëllezërit e nënes së tij i përhapën këto fjalë të tij tërë banorëve të Sikemit; dhe zemra e tyre anoi në dobi të Abimelekut, sepse thanë: &quot;Éshtë vëllai ynë&quot;.</span> <span class="verse"><a name="4">4</a>Kështu i dhanë shtatëdhjetë sikla argjendi, që i tërhoqën nga tempulli i Baal-Berithit, me të cilat Abimeleku rekrutoi njerëz pa kurrfarë vlere, por trima; dhe ata i shkuan pas.</span> <span class="verse"><a name="5">5</a>Pastaj ai shkoi në shtëpinë e atit të tij në Ofrah dhe vrau mbi po atë gur vëllezërit e tij, të shtatëdhjetë bijtë e Jerubaalit. Por Jothami biri më i vogël i Jerubaalit, shpëtoi sepse ishte fshehur.</span> <span class="verse"><a name="6">6</a>Atëherë tërë banorët e Sikemit dhe tërë shtëpia e Milos u mblodhën dhe shkuan ta shpallin mbret Abimelekun, pranë lisit të monumentit që gjendet në Sikem.</span> <span class="verse"><a name="7">7</a>Kur Jothami u informua për këtë gjë, shkoi dhe zuri në majën e malit Gerezim dhe, duke ngritur zërin, thirri: &quot;Dëgjomëni, banorë të Sikemit, dhe Perëndia të mund t'ju dëgjojë!</span> <span class="verse"><a name="8">8</a>Një ditë drurët u nisën për të vajosur një mbret që të mbretëronte mbi ta; dhe i thanë ullirit: &quot;Mbretëro mbi ne&quot;.</span> <span class="verse"><a name="9">9</a>Por ulliri u përgjegj me këto fjalë: &quot;A duhet të heq dorë nga vaji im metë cilin Perëndia dhe njerëzit nderohen, dhe të shkoj të shqetësohem për drurët?&quot;.</span> <span class="verse"><a name="10">10</a>Atëherë drurët i thanë fikut: &quot;Eja ti të mbretërosh mbi ne&quot;.</span> <span class="verse"><a name="11">11</a>Por fiku iu përgjegj atyre: &quot;A duhet të heq dorë nga ëmbëlsia ime dhe nga fruti im shumë i shijshëm dhe të shkoj të shqetësohem për drurët?&quot;.</span> <span class="verse"><a name="12">12</a>Atëherë drurët iu drejtuan hardhisë: &quot;Eja ti të mbretërosh mbi ne&quot;.</span> <span class="verse"><a name="13">13</a>Por hardhia u përgjegj kështu: &quot;A duhet të heq dorë nga vera ime e ëmbël që gëzon Perëndinë dhe njerëzit, dhe të shkoj të shqetësohem për drurët?&quot;.</span> <span class="verse"><a name="14">14</a>Atëherë tërë drurët i thanë ferrës: &quot;Eja ti të mbretërosh mbi ne&quot;.</span> <span class="verse"><a name="15">15</a>Ferra iu përgjegj me këto fjalë drurëve: &quot;Në rast se doni me të vërtetë të më vajosni si mbret për të sunduar mbi ju, ejani të strehoheni nën hijen time; përndryshe daltë një zjarr nga ferra dhe përpiftë kedrat e Libanit!&quot;.</span> <span class="verse"><a name="16">16</a>Por ju nuk u suallët me besnikëri dhe me ndershmëri duke e shpallur mbret Abimelekun, nuk mbajtët një qëndrim të mirë ndaj Jerubaalit dhe shtëpisë së tij dhe nuk e keni trajtuar siç e meritonte,</span> <span class="verse"><a name="17">17</a>sepse im atë ka luftuar për ju, ka rrezikuar jetën e vet dhe ju ka çliruar nga sundimi i Madianit.</span> <span class="verse"><a name="18">18</a>Kurse sot ju keni ngritur krye kundër shtëpisë së atit tim, keni vrarë të shtatëdhjetë bijtë e tij mbi po atë gur dhe keni shpallur mbret të Sikemitëve Abimelekun, birin e shërbëtores, sepse është vëllai juaj.</span> <span class="verse"><a name="19">19</a>Në rast se sot keni vepruar me besnikëri dhe ndershmëri ndaj Jerubaalit dhe shtëpisë së tij, atëherë e gëzofshi Abimelekun dhe ai u gëzoftë me ju!</span> <span class="verse"><a name="20">20</a>Por në rast se punët nuk janë kështu, le të dalë nga Abimeleku një zjarr që të gllabërojë banorët e Sikemit dhe shtëpinë e Milos, dhe le të dalë nga banorët e Sikemit dhe nga shtëpitë e Milos një zjarr që të gllabërojë Abimelekun&quot;.</span> <span class="verse"><a name="21">21</a>Pastaj Jothemi iku, ia mbathi dhe shkoi të banojë në Beer nga frika e vëllait të tij Abimelek.</span> <span class="verse"><a name="22">22</a>Abimeleku sundoi tre vjet mbi Izraelin.</span> <span class="verse"><a name="23">23</a>Pastaj Perëndia dërgoi një frymë të keq midis Abimelekut dhe banorëve të Sikemit, dhe banorët e Sikemit e tradhtuan Abimelekun,</span> <span class="verse"><a name="24">24</a>me qëllim që dhuna e ushtruar kundër të shtatëdhjetë bijve të Jerubaalit të zgjidhej dhe gjaku i tyre të binte mbi vëllanë e tyre Abimelek, që i kishte vrarë dhe mbi banorët e Sikemit, që e kishin ndihmuar të vriste vëllezërit e tij.</span> <span class="verse"><a name="25">25</a>Banorët e Sikemit vunë njerëz në pritë kundër tij në majën e maleve, dhe këta plaçkitën tërë ata që kalonin në rrugë afër tyre. Abimeleku u informua për këtë.</span> <span class="verse"><a name="26">26</a>Pastaj Gaali, bir i Ebedit, dhe vëllezërit e tij erdhën dhe u transferuan në Sikem, dhe banorët e Sikemit krijuan besim tek ai.</span> <span class="verse"><a name="27">27</a>Ata dolën në ara, mblodhën rrushin në vreshtat e tyre, e shtypën dhe bënë festë. Pastaj hynë në shtëpinë e zotit të tyre, hëngrën, pinë dhe mallkuan Abimelekun.</span> <span class="verse"><a name="28">28</a>Gaali, bir i Ebedit, tha: &quot;Kush është Abimeleku dhe çfarë përfaqëson Sikemi, pse duhet t'i shërbejmë? A nuk është vallë bir i Jerubaalit, dhe a nuk është Zebuli mëkëmbësi i tij? Më mirë u shërbeni  njerëzve të Hamorit atit të Sikemit! Po pse  u dashka që ne t'i shërbejmë këtij njeriu?</span> <span class="verse"><a name="29">29</a>Po ta kisha këtë popull nën urdhrat e mia, unë do ta kisha dëbuar Abimelekun!&quot;. Pastaj i tha Abimelekut: &quot;Forcoje ushtrinë tënde dhe më dil përpara!&quot;.</span> <span class="verse"><a name="30">30</a>Kur Zebuli, qeveritar i qytetit, dëgjoi këto fjalë të Gaalit, birit të Ebedit, u zemërua shumë,</span> <span class="verse"><a name="31">31</a>dhe i dërgoi fshehurazi lajmëtarë Abimelekut për t'i thënë: &quot;Ja, Gaali, bir i Ebedit, dhe vëllezërit e tij kanë ardhur në Sikem; ata po e ngrenë qytetin kundër teje.</span> <span class="verse"><a name="32">32</a>Prandaj çohu natën, ti dhe njerëzit e tu, dhe zëru pritë në fushë;</span> <span class="verse"><a name="33">33</a>dhe nesër në mëngjes, sa të lindë dielli do të ngrihesh dhe do t'i sulesh qytetit. Kur pastaj Gaali me gjithë njerëzit që janë me të do të dalë kundër teje, ti do t'i bësh atë që beson se është më e përshtatshme&quot;.</span> <span class="verse"><a name="34">34</a>Abimeleku dhe tërë njerëzit që ishin me të u ngritën natën dhe zunë një pritë kundër Sikemit, të ndarë në katër grupe.</span> <span class="verse"><a name="35">35</a>Kur Gaali, bir i Ebedit, doli dhe u ndal në hyrjen e portës së qytetit, Abimeleku doli nga prita me gjithë njerëzit që ishin me të.</span> <span class="verse"><a name="36">36</a>Duke i parë ata njerëz, Gaali i tha Zebulit: &quot;Ja, disa njerëz që zbresin nga maja e maleve&quot;. Por Zebuli iu përgjegj: &quot;Hijet e maleve të duken ty si njerëz&quot;.</span> <span class="verse"><a name="37">37</a>Gaali nisi përsëri të flasë, duke thënë: &quot;Shiko, ka njerëz që zbresin nga majat e lartësive të vendit, dhe një grup tjetër po vjen nga rruga e lisit të shortarëve&quot;.</span> <span class="verse"><a name="38">38</a>Atëherë Zebuli i tha: &quot;Ku e ke kapadaillëkun, kur thoje: &quot;Kush është Abimeleku, pse duhet t'i shërbejmë?&quot;. A nuk është ky popull që ti përçmoje? Dil, pra, përpara dhe lufto kundër tij!&quot;.</span> <span class="verse"><a name="39">39</a>Atëherë Gaali doli në krye të banorëve të Sikemit dhe i nisi betejën kundër Abimelekut.</span> <span class="verse"><a name="40">40</a>Por Abimeleku e ndoqi dhe ai iku me vrap para tij; shumë njerëz ranë për tokë të plagosur për vdekje deri në hyrje të portës.</span> <span class="verse"><a name="41">41</a>Abimeleku u ndal pastaj në Arumah, dhe Zebuli dëboi Gaalin dhe vëllezërit e tij, që nuk qëndruan dot më në Sikem.</span> <span class="verse"><a name="42">42</a>Të nesërmen populli i Sikemit doli nëpër fusha; Abimeleku u informua për këtë.</span> <span class="verse"><a name="43">43</a>Atëherë ai mori njerëzit e tij, i ndau në tre grupe dhe zuri pritë në fusha; kur pa që populli po dilte nga qyteti, ai u hodh kundër tij dhe bëri kërdinë.</span> <span class="verse"><a name="44">44</a>Pastaj Abimeleku dhe njerëzit që ishin me të u sulën përpara dhe zunë hyrjen e portës së qytetit, kurse dy grupet e tjera u sulën mbi tërë ata që ishin nëpër fusha dhe bënë kërdinë.</span> <span class="verse"><a name="45">45</a>Abimeleku e pushtoi me sulm po atë ditë qytetin dhe vrau popullin që gjendej në të; pastaj e sheshoi qytetin dhe aty hodhi kripë.</span> <span class="verse"><a name="46">46</a>Kur të gjithë banorët e kalasë së Sikemit dëgjuan këtë ngjarje, u tërhoqën në kullën kryesore të tempullit të perëndisë Berith.</span> <span class="verse"><a name="47">47</a>Kështu i thanë Abimelekut që tërë banorët e kalasë së Sikemit ishin mbledhur bashkë.</span> <span class="verse"><a name="48">48</a>Atëherë Abimeleku u ngjit në malin Tsalmon, ai vetë bashkë me njerëzit e tij; pastaj Abimeleku kapi një sëpatë, preu degën e një druri, e ngriti dhe e vuri mbi shpatullat e tij; padstaj u tha njerëzve  që ishin me të: &quot;Atë që patë që unë bëra,  bëjeni shpejt edhe ju!&quot;.</span> <span class="verse"><a name="49">49</a>Kështu secili prej tyre preu një degë dhe shkoi pas Abimeleku; i vendosën degët përballë kullës kryesore dhe e dogjën atë. Kështu gjetën vdekjen gjithë njerëzit e kalasë së Sikemit, pothuajse një mijë veta, gra e burra.</span> <span class="verse"><a name="50">50</a>Pastaj Abimeleku shkoi në Thebets, e rrethoi dhe e pushtoi.</span> <span class="verse"><a name="51">51</a>Në mes të qytetit kishte një kullë të fortifikuar, ku ishin strehuar tërë njerëzit e qytetit, gra e burra; u mbyllën brenda dhe hipën mbi çatinë e kullës.</span> <span class="verse"><a name="52">52</a>Kështu Abimeleku arriti në këmbët e kalasë dhe e sulmoi; iu afrua pastaj portës së kalasë për t'i vënë flakën.</span> <span class="verse"><a name="53">53</a>Por një grua hodhi poshtë pjesën e sipërme të një mokre mbi kokën e Abimelekut dhe i theu kafkën.</span> <span class="verse"><a name="54">54</a>Ai thirri menjëherë të riun që i mbante armët dhe i tha: &quot;Nxirre shpatën dhe më vrit, që të mos thonë: &quot;E vrau një grua!&quot;&quot;. Kështu i riu e shpoi tejembanë dhe ai vdiq.</span> <span class="verse"><a name="55">55</a>Kur Izraelitët panë që Abimeleku kishte vdekur, secili u kthye në shtëpinë e tij.</span> <span class="verse"><a name="56">56</a>Kështu Perëndia ia shkarkoi Abimelekut të keqen që kishte bërë kundër atit të tij, duke vrarë shtatëdhjetë vëllezërit e tij.</span> <span class="verse"><a name="57">57</a>Perëndia bëri që të binte mbi kokën e njerëzve të Sikemit tërë e keqja e bërë; kështu kundër tyre u realizua mallkimi i Jothamit, birit të Jerubaalit.</span> </p></div</div></div></body></html>