<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/judg/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/judg">Judges</a> &gt <strong>Chapter 13</strong></div><p><span class="verse"><a name="1">1</a>Bijtë e Izraelit filluan përsëri të bëjnë atë që është e keqe për sytë e Zotit, dhe Zoti i dha në duart e Filistejve për dyzet vjet.</span> <span class="verse"><a name="2">2</a>Ishte një njeri nga Tsorahu, prej familjes së Danitëve, që quhej Manoah; gruaja e tij ishte shterpë dhe nuk kishte fëmijë.</span> <span class="verse"><a name="3">3</a>Engjëlli i Zotit iu shfaq kësaj gruaje dhe i tha: &quot;Ja, ti je shterpë dhe nuk ke fëmijë, por ke për të mbetur me barrë dhe do të pjellësh një fëmijë.</span> <span class="verse"><a name="4">4</a>Prandaj ruhu se pi verë o pije dehëse, dhe mos ha asnjë gjë të papastër.</span> <span class="verse"><a name="5">5</a>Sepse ti do të mbetesh me barrë dhe do të pjellësh një djalë, mbi kokën e të cilit nuk do të kalojë brisku, sepse fëmija do të jetë një Nazireo kushtuar Perëndisë që në barkun e nënes së tij; ai do  të fillojë ta çlirojë Izraelin nga duart e  Filistejve&quot;.</span> <span class="verse"><a name="6">6</a>Atëherë gruaja shkoi t'i thotë bashkëshortit të saj: &quot;Një njeri i Perëndisë erdhi tek unë; pamja e tij ishte si ajo e Engjëllit të Perëndisë, me të vërtetë e frikshme. Unë nuk e pyeta se nga vinte, dhe ai nuk më tha emrin e tij;</span> <span class="verse"><a name="7">7</a>por më tha: &quot;Ja, ti do të mbetesh me barrë dhe do të pjellësh një djalë; prandaj tani mos pi verë as pije dehëse, dhe mos ha asgjë të papastër, sepse fëmija do të jetë një Nazireo i kushtuar Perëndisë  që në barkun e nënës së tij deri në ditën  e vdekjes së tij&quot;&quot;.</span> <span class="verse"><a name="8">8</a>Atëherë Manoahu iu lut me të madhe Zotit dhe i tha: &quot;O Zot, të lutem që njeriu i Perëndisë i dërguar prej teje të kthehet përsëri pranë nesh dhe të na mësojë se çfarë duhet të bëjmë me fëmijën që ka për të lindur&quot;.</span> <span class="verse"><a name="9">9</a>Perëndia e dëgjoi zërin e Manoahut; dhe Engjëlli i Perëndisë u kthye përsëri te gruaja, ndërsa ajo ndodhej në arë, por burri i saj Manoah nuk ishte me të.</span> <span class="verse"><a name="10">10</a>Dhe gruaja me të shpejtë shkoi të informojë bashkëshortin e saj dhe i tha: &quot;Ja, m'u shfaq ai burrë, që erdhi tek unë pardje&quot;.</span> <span class="verse"><a name="11">11</a>Atëherë Manoahu u ngrit dhe ndoqi gruan e tij dhe, kur arritën tek ai njeri, i tha: &quot;Ti je ai njeri që i foli kësaj gruaje?&quot;. Ai u përgjegj: &quot;Jam unë&quot;.</span> <span class="verse"><a name="12">12</a>Por Manoahu tha: &quot;Kur të realizohet fjala jote, cili duhet të jetë stili i jetës së djalit dhe ç'duhet të bëjë?&quot;.</span> <span class="verse"><a name="13">13</a>Engjëlli i Zotit iu përgjegj Manoahut: &quot;Gruaja duhet të ketë kujdes për të gjitha ato që i thashë.</span> <span class="verse"><a name="14">14</a>Të mos hajë asnjë nga prodhimet e rrushit, të mos pijë verë a pije dehëse, dhe të mos hajë asnjë gjë të papastër; të ketë parasysh të gjitha porositë që i kam urdhëruar&quot;.</span> <span class="verse"><a name="15">15</a>Atëherë Manoahu i tha Engjëllit të Zotit: &quot;Na lejo të të mbajmë dhe të të përgatisim një kec!&quot;.</span> <span class="verse"><a name="16">16</a>Engjëlli i Zotit iu përgjegj Manoahut me këto fjalë: &quot;Edhe sikur të më mbash nuk do ta ha ushqimin tënd; por në rast se ti dëshiron të bësh një olokaust, ofroja Zotit&quot;. (Manoahu nuk e dinte se ai ishte Engjëlli i Zotit).</span> <span class="verse"><a name="17">17</a>Pastaj Manoahu i tha Engjëllit të Zotit: &quot;Cili është emri yt që të realizohen fjalët e tua, ne të kemi mundësi të të nderojmë?&quot;.</span> <span class="verse"><a name="18">18</a>Engjëlli i Zotit iu përgjegj: &quot;Pse vallë kërkon të mësosh emrin tim? Ai është i mrekullueshëm&quot;.</span> <span class="verse"><a name="19">19</a>Kështu Manoahu mori kecin dhe blatimin e ushqimit dhe ia ofroi Zotit mbi gurin. Atëherë Engjëlli bëri një mrekulli, ndërsa Manoahu dhe e shoqja shikonin;</span> <span class="verse"><a name="20">20</a>ashtu si flaka ngjitej nga altari në qiell, Engjëlli i Zotit u ngjit me flakën e altarit. Duke parë këtë, Manoahu bashkë me gruan e tij ranë përmbys për tokë.</span> <span class="verse"><a name="21">21</a>Engjëlli i Zotit nuk iu shfaq më as Manoahut, as bashkëshortes së tij. Atëherë Manoahu kuptoi se ai ishte Engjëlli i Zotit.</span> <span class="verse"><a name="22">22</a>Manoahu i tha pastaj bashkëshortes së tij: &quot;Ne me siguri do të vdesim, sepse pamë Perëndinë&quot;.</span> <span class="verse"><a name="23">23</a>Por e shoqja i tha: &quot;Po të kishte dashur me të vërtetë vdekjen tonë, Zoti nuk do të kishte pranuar nga duart tona olokaustin dhe blatimin e ushqimit, as do të na kishte treguar tërë këto gjëra, dhe  tani nuk do të bënte që të dëgjonim gjëra si  këto&quot;.</span> <span class="verse"><a name="24">24</a>Pastaj gruaja lindi një djalë të cilit ia vunë emrin Sanson. Fëmija u rrit dhe Zoti e bekoi.</span> <span class="verse"><a name="25">25</a>Fryma e Zotit filloi të lëvizë mbi të në kampin e Danit, midis Tsorahut dhe Eshtaolit.</span> </p></div</div></div></body></html>