<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jonah/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jonah">Jonah</a> &gt <strong>Chapter 4</strong></div><p><span class="verse"><a name="1">1</a>Por kjo nuk i pëlqeu aspak Jonas, i cili u zemërua.</span> <span class="verse"><a name="2">2</a>Kështu ai iu lut Zotit, duke thënë: &quot;Ah, o Zot, a nuk ishte vallë kjo që unë thoja kur isha akoma në vendin tim? Prandaj ika në fillim në Tarshish, sepse e dija që je një Perëndi i mëshirshëm dhe plot  dhembshuri, i ngadalshëm në zemërim dhe me  shumë dashamirësi, dhe që pendohesh për të keqen e hakërruar.</span> <span class="verse"><a name="3">3</a>Tani, pra, o Zot, të lutem, ma hiq jetën, sepse për mua është më mirë të vdes se sa të rroj&quot;.</span> <span class="verse"><a name="4">4</a>Por Zoti i tha: &quot;A të duket e drejtë të zemërohesh kështu?&quot;.</span> <span class="verse"><a name="5">5</a>Atëherë Jona doli nga qyteti dhe u ul në lindje të qytetit; atje bëri një kasolle dhe u ul nën të, në hije, që të mund të shikonte çfarë do t'i ndodhte qytetit.</span> <span class="verse"><a name="6">6</a>Atëherë Zoti Perëndi përgatiti një bimë që u rrit përmbi Jonan, për t'i bërë hije kokës së tij dhe për ta çliruar nga e keqja e tij; dhe Jona ndjeu një gëzim të madh nga kjo bimë.</span> <span class="verse"><a name="7">7</a>Të nesërmen në të gdhirë Perëndia dërgoi një krimb që i ra bimës, dhe kjo u tha.</span> <span class="verse"><a name="8">8</a>Kur u ngrit dielli Perëndia solli një erë mbytëse nga lindja, dhe dielli i ra në kokë Jonas, që e ndjeu veten të ligështuar dhe kërkoi të vdesë, duke thënë: &quot;Për mua është më mirë të vdes se sa të rroj&quot;.</span> <span class="verse"><a name="9">9</a>Perëndia i tha Jonas: &quot;A të duket e drejtë të zemërohesh kështu për bimën?&quot;. Ai u përgjigj: &quot;Po, është e drejtë për mua të zemërohem deri në vdekje&quot;.</span> <span class="verse"><a name="10">10</a>Por Zoti tha: &quot;Ty të erdhi keq për bimën për të cilën nuk je munduar dhe nuk e ke rritur, dhe që një natë u rrit dhe në një natë mbaroi.</span> <span class="verse"><a name="11">11</a>Dhe mua nuk duhet të më vijë keq për Niniven, qytetin e madh, në të cilin ka njëqind e njëzetmijë veta që nuk dijnë të dallojnë të djathtën e tyre nga e majta e tyre, dhe një sasi të madhe kafshësh?&quot;.</span> </p></div</div></div></body></html>