<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jonah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jonah">Jonah</a> &gt <strong>Chapter 3</strong></div><p><span class="verse"><a name="1">1</a>Fjala e Zotit iu drejtua Jonas për herë të dytë, duke thënë:</span> <span class="verse"><a name="2">2</a>&quot;Çohu, shko në Ninive, qyteti i madh, dhe shpalli atij mesazhin që po të urdhëroj&quot;.</span> <span class="verse"><a name="3">3</a>Kështu Jona u ngrit dhe shkoi në Ninive, sipas fjalës të Zotit. Ninivie ishte një qytet shumë i madh përpara Perëndisë, që donte tri ditë rrugë për ta përshkuar.</span> <span class="verse"><a name="4">4</a>Jona nisi të futet në qytet në një ditë rrugë dhe duke predikuar tha: &quot;Edhe dyzet ditë dhe Ninive do të shkatërrohet&quot;.</span> <span class="verse"><a name="5">5</a>Atëherë Niniveasit i besuan Perëndisë, shpallën një agjërim dhe u veshën me thes, nga më i madhi deri te më i vogli nga ata.</span> <span class="verse"><a name="6">6</a>Kur lajmi i vajti mbretit të Ninivet, ai u ngrit nga froni, hoqi mantelin e tij, u mbulua me thes dhe u ul mbi hi.</span> <span class="verse"><a name="7">7</a>Me dekret të mbretit dhe të të mëdhenjve të tij, shpalli dhe përhapi pastaj në Ninive një urdhër që thoshte: &quot;Njerëzit dhe kafshët, kopetë dhe tufat të mos kërkojnë asgjë, të mos hanë ushqim dhe të mos pijnë ujë;</span> <span class="verse"><a name="8">8</a>por njerëzit dhe kafshët të mbulohen me thes dhe t'i thërresin me forcë Perëndisë; secili të kthehet nga rruga e tij e keqe dhe nga dhuna që është në duart e tij.</span> <span class="verse"><a name="9">9</a>Ku ta dish në ktheftë Perëndia, në u pendoftë dhe lëntë mënjanë zemërimin e tij të zjarrtë, dhe kështu ne nuk vdesim&quot;.</span> <span class="verse"><a name="10">10</a>Kur Perëndia pa atë që bënin, domethënë që po ktheheshin nga rruga e tyre e keqe, Perëndia u pendua për të keqen që kishte thënë se do t'u bënte dhe nuk e bëri.</span> </p></div</div></div></body></html>