<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2kgs/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2kgs">2 Kings</a> &gt <strong>Chapter 1</strong></div><p><span class="verse"><a name="1">1</a>Mbas vdekjes së Ashabit, Moabi u rebelua kundër Izraelit.</span> <span class="verse"><a name="2">2</a>Ashaziahu ra nga dritarja e katit të sipërm në Samari dhe u dëmtua. Atëherë dërgoi lajmëtarë të cilëve u tha: &quot;Shkoni të konsultoni Baal-Zebubin, perëndinë e Ekronit, për të ditur në se do ta marr veten nga kjo fatkeqësi&quot;.</span> <span class="verse"><a name="3">3</a>Por një engjëll i Zotit i tha Tishbitit Elia: &quot;Çohu dhe u dil përpara lajmëtarëve të mbretit të Samarisë dhe u thuaj atyre: &quot;Mos vallë nuk ka Perëndi në Izrael, që ju shkoni të konsultoheni me Baal-Zebubin, perëndinë e Ekronit?</span> <span class="verse"><a name="4">4</a>Prandaj kështu thotë Zoti: &quot;Ti nuk do të zbresësh më nga shtrati në të cilin ke hipur, por me siguri ke për të vdekur&quot;&quot;. Pastaj Elia u largua.</span> <span class="verse"><a name="5">5</a>Lajmëtarët u kthyen te Ashaziahu, që i pyeti ata: &quot;Pse u kthyhet?&quot;.</span> <span class="verse"><a name="6">6</a>Ata u përgjigjën: &quot;Një njeri na doli përpara dhe na tha: &quot;Shkoni te mbreti që ju ka dërguar dhe i thoni: Kështu thotë Zoti: Mos vallë nuk ka asnjë Perëndi në Izrael që ti dërgon njerëz për t'u konsultuar  me Baal-Zebubin, perëndinë e Ekronit?  Prandaj nuk do të zbresësh nga shtrati mbi të cilin ke hipur, por me siguri ke për të vdekur&quot;&quot;.</span> <span class="verse"><a name="7">7</a>Atëherë mbreti i pyeti ata: &quot;Si ishte njeriu që ju doli përpara dhe ju tha këto fjalë?&quot;.</span> <span class="verse"><a name="8">8</a>Ata u përgjigjën: &quot;Ishte një njeri i veshur me rroba leshi dhe me një brez prej lëkure rreth ijeve&quot;; Ashaziahu tha: &quot;Éshtë Elia, Tishbiti!&quot;.</span> <span class="verse"><a name="9">9</a>Atëherë mbreti dërgoi tek Elia një kapiten pesëdhjetësheje me pesëdhjetë njerëzit e tij; ai u ngjit tek ai dhe e gjeti Elian të ulur në majë të malit. Kapiteni i tha: &quot;O njeriu i Perëndisë, mbreti të urdhëron të zbresësh&quot;.</span> <span class="verse"><a name="10">10</a>Elia u përgjigj dhe i tha kapitenit të pesëdhjetëshes: &quot;Në rast se jam një njeri i Perëndisë, të zbresë zjarr nga qielli dhe të të zhdukë ty dhe të pesëdhjetë njerëzit që janë me ty!&quot;. Dhe nga qielli  zbriti një zjarr, që zhduku atë dhe të  pesëdhjetë njerëzit e tij.</span> <span class="verse"><a name="11">11</a>Atëherë mbreti i dërgoi një kapiten tjetër pesëdhjetësheje me pesëdhjetë njerëzit e tij, që iu drejtua Elias dhe i tha: &quot;O njeriu i Perëndisë, mbreti të urdhëron të zbresësh menjëherë&quot;.</span> <span class="verse"><a name="12">12</a>Elia u përgjigj dhe u tha atyre: &quot;Në qoftë se jam një njeri i Perëndisë, le të zbresë zjarr nga qielli dhe të të zhdukë ty dhe pesëdhjetë njerëzit e tu&quot;. Dhe nga qielli zbriti zjarri i Perëndisë që zhduku atë dhe të pesëdhjetë njerëzit e tij.</span> <span class="verse"><a name="13">13</a>Mbreti dërgoi edhe një kapiten të tretë pesëdhjetësheje me pesëdhjetë njerëzit e tij. Ky kapiten i tretë pesëdhjetësheje u ngjit dhe shkoi e u shtri para Elias, duke e lutur: &quot;O njeriu i Perëndisë,  të lutem, jeta ime e këtyre pesëdhjetë  shërbëtorëve të tu qofshin të çmuara në sytë e tu!</span> <span class="verse"><a name="14">14</a>Ja, një zjarr zbriti nga qielli dhe zhduku dy kapitenët e parë të pesëdhjetëshes me pesëdhjetë njerëzit e tyre; por tani jeta ime qoftë e çmuar në sytë e tu&quot;.</span> <span class="verse"><a name="15">15</a>Engjëlli i Zotit i tha Elias: &quot;Zbrit me të dhe mos ki frikë prej tij&quot;. Prandaj Elia u ngrit dhe zbriti bashkë me të te mbreti,</span> <span class="verse"><a name="16">16</a>dhe i tha: &quot;Kështu thotë Zoti: &quot;Pse nuk paska në Izrael asnjë Perëndi, me fjalën e të cilit të mund të këshillohesh, që ti dërgove lajmëtarë te Baal-Zebubi, perëndi e Ekronit? Për këtë arësye ti nuk  do të zbresësh nga shtrati në të cilin ke  hipur, por ke për të vdekur me siguri&quot;&quot;.</span> <span class="verse"><a name="17">17</a>Kështu Ashaziahu vdiq, sipas fjalës së Zotit, të cilën e shqiptoi Elia. Me qenë se nuk kishte bij, Jerohami filloi të mbretërojë në vend të tij, gjatë vitit të dytë të Jerohamit, birit të Jozafatit, mbretit të Judës.</span> <span class="verse"><a name="18">18</a>Pjesa tjetër e bëmave të kryera nga Ashaziahu a nuk është e shkruar vallë në librin e Kronikave të mbretërve të Izraelit?</span> </p></div</div></div></body></html>