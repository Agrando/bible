<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2kgs">2 Kings</a> &gt <strong>Chapter 4</strong></div><p><span class="verse"><a name="1">1</a>Një grua, bashkëshortja e një dishepulli të profetëve, i thirri Eliseut duke i thënë: &quot;Shërbëtori yt, burri im, vdiq, dhe ti e di që shërbëtori yt kishte frikë nga Zoti; tani huadhënësi ka ardhur</span> <span class="verse"><a name="2">2</a>Eliseu i tha: &quot;Ç'duhet të bëj për ty? Më thuaj, çfarë ke në shtëpi?&quot;. Ajo u përgjigj: Shërbëtorja jote nuk ka asgjë në shtëpi përveç një ene të vogël me vaj&quot;.</span> <span class="verse"><a name="3">3</a>Atëherë ai i tha: &quot;Shko dhe kërko hua nga gjithë fqinjët e tu disa enë boshe; dhe mos u kërko pak.</span> <span class="verse"><a name="4">4</a>Kur të kthehesh, mbyll portën prapa teje dhe bijve të tu, pastaj derdh vajin në tërë enët, duke vënë mënjanë ato që do të mbushen&quot;.</span> <span class="verse"><a name="5">5</a>Ajo u largua prej tij dhe mbylli portën pas vetes dhe të bijve; këta i sillnin enët dhe ajo derdhte vajin në to.</span> <span class="verse"><a name="6">6</a>Kur enët u mbushën, ajo i tha të birit: &quot;Sillmë edhe një enë&quot;. Por ai iu përgjigj: &quot;Nuk ka më enë&quot;. Dhe vaji u ndal.</span> <span class="verse"><a name="7">7</a>Atëherë ajo shkoi t'ia njoftojë ngjarjen njeriut të Perëndisë, që i tha: &quot;Shko të shesësh vajin dhe paguaj borxhin tënd; me atë që do teprojë, ke për të jetuar ti dhe bijtë e tu&quot;.</span> <span class="verse"><a name="8">8</a>Ndodhi që një ditë Eliseu shkoi në Shunem, ku banonte një grua e pasur, dhe kjo e detyroi të hante pak ushqim. Kështu sa herë që ai kalonte andej, shkonte të hante tek ajo.</span> <span class="verse"><a name="9">9</a>Ajo i tha burrit të saj: &quot;Ja, unë jam e sigurt që ai që kalon gjithnjë te neve është një njeri i shenjtë i Perëndisë.</span> <span class="verse"><a name="10">10</a>Të lutem, të ndërtojmë një dhomë të vogël me mur në katin e sipërm dhe të vëmë për të një shtrat, një tryezë, një karrige dhe një shandan; kështu, kur të vijë te ne, mund të rrijë në atë dhomë&quot;.</span> <span class="verse"><a name="11">11</a>Një ditë që Eliseu po kalonte andej shkoi në dhomën lart dhe u shtri.</span> <span class="verse"><a name="12">12</a>Pastaj i tha Gehazit, shërbëtorit të tij: &quot;Thirre këtë Shunamite&quot;. Ai e thirri dhe ajo u paraqit përpara tij.</span> <span class="verse"><a name="13">13</a>Pastaj Eliseu i tha shërbëtorit të tij: &quot;I thuaj kështu: &quot;Ja, ti ke treguar një kujdes të veçantë për ne; çfarë mund të bëj për ty? A dëshiron t'i them diçka në emrin tënd mbretit apo komandantit të ushtrisë?&quot;&quot;. Ajo u përgjigj:</span> <span class="verse"><a name="14">14</a>&quot;Unë jetoj në mes të popullit tim&quot;. Atëherë Eliseu i tha: &quot;Çfarë mund të bëj për të?&quot;. Gehazi u përgjigj: &quot;Të thuash të vërtetën, ajo nuk ka fëmijë dhe burri i saj është i vjetër&quot;.</span> <span class="verse"><a name="15">15</a>Eliseu i tha: &quot;Thirre!&quot;. Ai e thirri dhe ajo u ndal te porta.</span> <span class="verse"><a name="16">16</a>Atëherë Eliseu i tha: &quot;Në këtë stinë, mot, ti do të përqafosh një bir&quot;. Ajo u përgjigj: &quot;Jo, imzot; o njeri i Perëndisë, mos e gënje shërbëtoren tënde!&quot;.</span> <span class="verse"><a name="17">17</a>Gruaja mbeti me barrë dhe lindi një djalë vitin tjetër, në po atë stinë siç i kishte thënë Eliseu.</span> <span class="verse"><a name="18">18</a>Fëmija u rrit; një ditë që kishte vajtur tek i ati bashkë me korrësit,</span> <span class="verse"><a name="19">19</a>i tha të atit: &quot;Koka ime, koka ime!&quot;. I ati urdhëroi shërbëtorin e tij: &quot;Çoje tek e ëma!&quot;.</span> <span class="verse"><a name="20">20</a>Ky e mori dhe e çoi tek e ëma. Fëmija qëndroi në prehrin e saj deri në mesditë, pastaj vdiq.</span> <span class="verse"><a name="21">21</a>Atëherë ajo u ngjit, u shtri në shtratin e njeriut të Perëndisë, mbylli portën prapa tij dhe doli.</span> <span class="verse"><a name="22">22</a>Pastaj thirri burrin e saj dhe i tha: &quot;Të lutem, më dërgo një nga shërbëtorët e tu dhe një gomare; po vrapoj te njeriu i Perëndisë dhe po kthehem&quot;.</span> <span class="verse"><a name="23">23</a>Ai e pyeti: &quot;Pse dëshiron të shkosh tek ai pikërisht sot? Nuk është as dita e hënës së re, as e shtuna&quot;. Ajo u përgjigj: &quot;Çdo gjë do të shkojë mbarë!&quot;.</span> <span class="verse"><a name="24">24</a>Pastaj vuri t'i shalojnë gomaren dhe urdhroi shërbëtorin e vet: &quot;Më udhëhiq dhe shko përpara; mos e ngadalëso hapin për mua, veçse po ta urdhërova unë&quot;.</span> <span class="verse"><a name="25">25</a>Kështu ajo u nis dhe shkoi te njeriu i Perëndisë, në malin Karmel. Sa e pa njeriu i Perëndisë nga larg, i tha Gehazit, shërbëtorit të tij: &quot;Ja, Shunamitja!</span> <span class="verse"><a name="26">26</a>Të lutem, shko ta takosh dhe i thuaj: &quot;A je mirë? A është mirë burri yt? Dhe fëmija a është mirë?&quot;&quot;. Ajo u përgjigj: &quot;Janë mirë&quot;.</span> <span class="verse"><a name="27">27</a>Kur arriti te njeriu i Perëndisë në mal, i përqafoi këmbët. Gehazi u afrua për ta larguar, por njeriu i Perëndisë i tha: &quot;Lëre të qetë, sepse e ka shpirtin të trishtuar, dhe Zoti ma ka fshehur dhe nuk ma ka treguar&quot;.</span> <span class="verse"><a name="28">28</a>Ajo tha: &quot;A i kisha kërkuar, vallë një bir zotit tim? A nuk të kisha thënë vallë: &quot;Mos më gënje&quot;?&quot;.</span> <span class="verse"><a name="29">29</a>Atëherë Eliseu i tha Gehazit: &quot;Ngjeshe brezin, merr në dorë bastunin tim dhe nisu. Në qoftë se takon ndonjë njeri, mos e përshëndet; dhe në qoftë se dikush të përshëndet, mos iu përgjigj: do ta vendosësh bastunin tim mbi fytyrën e fëmijës&quot;.</span> <span class="verse"><a name="30">30</a>E ëma e fëmijës i tha Eliseut: &quot;Ashtu siç është e vërtetë që Zoti rron dhe që edhe ti rron, unë nuk do të të lë&quot;. Kështu Eliseu u ngrit dhe i shkoi pas.</span> <span class="verse"><a name="31">31</a>Gehazi i kishte paraprirë dhe kishte vënë bastunin mbi fytyrën e fëmijës, por nuk pati as zë as përgjigje. Prandaj ai u kthye të takohet me Eliseun dhe i tregoi atë që i kishte ndodhur, duke i thënë: &quot;Fëmija nuk u zgjua&quot;.</span> <span class="verse"><a name="32">32</a>Kur Eliseu hyri në shtëpi, e pa fëmijën të vdekur dhe të shtrirë në shtratin e tij.</span> <span class="verse"><a name="33">33</a>Atrëherë ai hyri, mbylli derën pas atyre të dyve dhe iu lut Zotit.</span> <span class="verse"><a name="34">34</a>Pastaj hipi mbi shtratin dhe u shtri mbi fëmijën; vuri gojën e vet mbi gojën e tij, duart e veta mbi duart e tij; u shtri mbi të dhe mishi i fëmijës filloi të ngrohet.</span> <span class="verse"><a name="35">35</a>Pastaj Eliseu u tërhoq prapa dhe shkoi sa andej e këtej nëpër shtëpi; pas kësaj u ngjit përsëri dhe u shtri mbi fëmijën; fëmija teshtiu shtatë herë dhe hapi sytë.</span> <span class="verse"><a name="36">36</a>Atëherë ai thirri Gehazin dhe i tha: &quot;Thirre Shunamiten&quot;. Ai e thirri; kur ajo arriti tek Eliseu, ky i tha: &quot;Merre djalin tënd&quot;.</span> <span class="verse"><a name="37">37</a>Ajo hyri dhe u hosh në këmbët e tij, duke u shtrirë për tokë; pastaj mori djalin e saj dhe doli.</span> <span class="verse"><a name="38">38</a>Pasta Eliseu u kthye në Gilgal; kishte rënë zia e bukës në vend. Ndërsa dishepujt e profetëve ishin ulur përpara tij, ai i tha shërbëtorit të tij: &quot;Vër mbi zjarr kusinë e madhe dhe përgatit një supë për dishepujt e profetit&quot;.</span> <span class="verse"><a name="39">39</a>Njeri prej tyre që kishte dalë ndër fusha për të mbledhur barëra, gjeti një bimë të egër kacavarëse, prej së cilës mblodhi kolokuintidet dhe mbushi veshjen e tij me to; pastaj u kthye dhe i copëtoi  në kusinë e supës, megjithëse nuk e dinte se  ç'ishin.</span> <span class="verse"><a name="40">40</a>Pastaj ua zbrazën supën burrave që ta hanin, por ata e provuan dhe thanë: &quot;Vdekja është në kusi, o njeri i Perëndisë&quot;, dhe nuk mundën ta hanë.</span> <span class="verse"><a name="41">41</a>Eliseu urdhëroi atëherë: &quot;Më sillni miell&quot;. E hodhi në kusi, pastaj tha: &quot;Ua zbrazni njerëzve që ta hanë&quot;. Dhe nuk kishte më asgjë të keqe në kusi.</span> <span class="verse"><a name="42">42</a>Erdhi pastaj një njeri nga Baal-Shalila, që i solli njeriut të Perëndisë bukë nga korrja e parë; njëzet bukë prej elbi dhe disa kallinj gruri. Eliseu tha: &quot;Jepjua njerëzve që ta hanë&quot;.</span> <span class="verse"><a name="43">43</a>Por shërbëtori i tij u përgjigj: &quot;Si mund ta shtroj këtë përpara njëqind vetave?&quot;. Eliseu urdhëroi përsëri: &quot;Jepjua njerëzve që ta hanë, sepse kështu thotë Zoti: &quot;Do të hanë dhe ka për të tepruar&quot;&quot;.</span> <span class="verse"><a name="44">44</a>Kështu ai e shtroi para njerëzve, që hëngrën dhe teproi sipas fjalës së Zotit.</span> </p></div</div></div></body></html>