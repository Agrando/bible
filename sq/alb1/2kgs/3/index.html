<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2kgs/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2kgs">2 Kings</a> &gt <strong>Chapter 3</strong></div><p><span class="verse"><a name="1">1</a>Jehorami, bir i Ashabit, filloi të mbretërojë mbi Izraelin në Samari vitin e tetëmbëdhjetë të Jozafatit, mbretit të Judës, dhe mbretëroi dymbëdhjetë vjet me radhë.</span> <span class="verse"><a name="2">2</a>Ai bëri atë që është e keqe për sytë e Zotit, por jo si i ati i tij dhe nëna e tij, sepse hoqi shtyllën e Baalit, të ndërtuar nga i ati.</span> <span class="verse"><a name="3">3</a>Megjithatë ai mbeti i lidhur me mëkatet e Jeroboamit, birit të Nebatit, që e kishte bërë Izraelin të mëkatojë, dhe nuk u shkëput nga ato.</span> <span class="verse"><a name="4">4</a>Mesha, mbret i Moabit, ishte një rritës dhensh dhe i paguante mbretit të Izraelit një haraç prej njëqind mijë qengjash dhe leshin e njëqind mijë deshve.</span> <span class="verse"><a name="5">5</a>Por me vdekjen e Ashabit, mbretit të Moabit u rebelua kundër mbretit të Izraelit.</span> <span class="verse"><a name="6">6</a>Atëherë mbreti Jehoram doli nga Samaria dhe kërkoi të mblidhet tërë Izraeli;</span> <span class="verse"><a name="7">7</a>pastaj u nis dhe i çoi fjalë Jozafatit, mbretit të Judës: &quot;Mbreti i Moabit ka ngritur krye kundër meje; a do të vish me mua për të luftuar kundër Moabit?&quot;. Ai u përgjigj: &quot;Do të vij, ki besim tek unë  ashtu si ke besim tek vetja jote, te populli  im ashtu si te populli yt, te kuajt e mi ashtu si te kuajt e tu&quot;.</span> <span class="verse"><a name="8">8</a>Pastaj pyeti: &quot;Nëpër çfarë rruge do të shkojmë?&quot;. Jehorami u përgjigj: &quot;Nga rruga e shkretëtirës së Edomit&quot;.</span> <span class="verse"><a name="9">9</a>Kështu mbreti i Izraelit, mbreti i Judës dhe mbreti i Edomit filluan marshimin; mbasi ecën përqark shkretëtirës shtatë ditë, filloi t'i mungojë uji ushtrisë dhe kafshëve që e ndiqnin.</span> <span class="verse"><a name="10">10</a>Atëherë mbreti i Izraelit tha: &quot;Sa keq! Zoti i ka thirrur bashkë këta tre mbretër për t'i dorëzuar në duart e Moabit!&quot;.</span> <span class="verse"><a name="11">11</a>Por Jozafati pyeti: &quot;A ka këtu ndonjë profet të Zotit me anë të të cilit mund të këshillohemi me Zotin?&quot;. Njëri nga shërbëtorët e mbretit të Izraelit u përgjigj dhe tha: &quot;Kemi këtu Eliseun, birin  e Shafatit, i cili derdhte ujë mbi duart e  Elias&quot;.</span> <span class="verse"><a name="12">12</a>Jozafati tha: &quot;Fjala e Zotit është me të&quot;. Kështu mbreti i Izraelit, Jozafati dhe mbreti i Edomit zbritën drejt tij.</span> <span class="verse"><a name="13">13</a>Por Eliseu i tha mbretit të Izraelit: &quot;Ç'punë kam unë me ty? Shko te profetët e atit tënd dhe të nënës sate!&quot;. Mbreti i Izraelit iu përgjigj: &quot;Jo, sepse Zoti i ka thirrur bashkë të këta tre mbretër për t'i dorëzuar në duart e Moabit&quot;.</span> <span class="verse"><a name="14">14</a>Atëherë Eliseu tha: &quot;Ashtu siç është e vërtetë që rron Zoti i ushtrive, në prani të të cilit ndodhem unë, po të mos ishte për respektin që kam për Jozafatin, mbretin e Judës, nuk do të isha kujdesur  aspak për ty dhe nuk do të të kisha begenisur  as edhe me një shikim.</span> <span class="verse"><a name="15">15</a>Por tani më sillni një muzikant&quot;. Por ndodhi që, ndërsa muzikanti i binte harpës, dora e Zotit u ndodh mbi Eliseun.</span> <span class="verse"><a name="16">16</a>Atëherë ai tha: &quot;Kështu flet Zoti: &quot;Gërmoni shumë gropa në këtë luginë&quot;.</span> <span class="verse"><a name="17">17</a>Sepse kështu thotë Zoti: &quot;Ju nuk do të shihni as erë, as shi; megjithatë kjo luginë do të mbushet me ujë; dhe do të pini ju, bagëtia juaj dhe kafshët tuaja të transportit.</span> <span class="verse"><a name="18">18</a>Por kjo është akoma pak në sytë e Zotit, sepse ai do t'ju japë në dorë edhe Moabin.</span> <span class="verse"><a name="19">19</a>Ju do të shkatërroni të gjitha qytetet e fortifikuara dhe të gjitha qytetet më të mira, do të rrëzoni të gjithë drurët e mirë, do të zini të gjitha burimet e ujit dhe do të shkatërroni me gurë të gjitha parcelat e mira të tokës&quot;&quot;.</span> <span class="verse"><a name="20">20</a>Të nesërmen, në orën në të cilën ofrohet blatimi i ushqimit, ja që erdhi uji nga ana e Edomit dhe vendi u mbush plot me ujë.</span> <span class="verse"><a name="21">21</a>Tërë Moabitët, që mësuan që këta mbretër kishin dalë për të bërë luftë, mblodhën tërë ata që ishin në gjendje të mbanin armë, të rinj dhe pleq, dhe u rreshtuan në kufi.</span> <span class="verse"><a name="22">22</a>Kur u ngritën në mëngjes herët, dielli shndriste mbi ujërat; atëherë Moabitët panë para tyre ujërat të kuqë si gjak;</span> <span class="verse"><a name="23">23</a>dhe thanë: &quot;Po ky është gjak! Me siguri këta mbretër janë përleshur dhe kanë vrarë njeri tjetrin. Kështu, pra, o Moab, të bëjmë plaçkë!&quot;.</span> <span class="verse"><a name="24">24</a>Kështu u sulën drejt kampit të Izraelit; por Izaelitët u ngritën dhe i vunë përpara Moabitët, që ia mbathën para tyre. Hynë pastaj në vend dhe vazhduan t'i vrasin Moabitët.</span> <span class="verse"><a name="25">25</a>Shkatëruan qytetet; çdo copë tokë të mirë e mbushën me gurë, duke hedhur secili gurin e tij; i zunë të gjitha burimet e ujit dhe prenë tërë drurët e mirë. Në Kir-Hareseth mbetën vetëm gurët, por hobetarët e rrethuan dhe e sulmuan.</span> <span class="verse"><a name="26">26</a>Mbreti i Moabit, duke parë që beteja ishte tepër e fortë për të, mori me vete shtatëqind veta që vringëllonin shpatat, për të çarë rrugën deri te mbreti i Edomit; por nuk mundën.</span> <span class="verse"><a name="27">27</a>Atëherë ai mori të parëlindurin e tij që do të mbretëronte në vend të tij, dhe e ofroi si olokaust mbi muret. Pati atëherë një zemërim të madh kundër atyre Izraelitëve që u larguan nga ai dhe u kthyen në vendin e tyre.</span> </p></div</div></div></body></html>