<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2kgs/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2kgs">2 Kings</a> &gt <strong>Chapter 10</strong></div><p><span class="verse"><a name="1">1</a>Ashabi kishte në Samari shtatëdhjetë bij. Jehu shkroi letra dhe ua dërgoi në Samari krerëve të qytetit, pleqve dhe tutorëve të bijve të Ashabit; në to thoshte:</span> <span class="verse"><a name="2">2</a>&quot;Sa t'ju arrijë kjo letër, me qenë se keni me vete bijtë e zotit suaj dhe keni qerre dhe kuaj, një qytet të fortifikuar dhe armë,</span> <span class="verse"><a name="3">3</a>zgjidhni birin më të mirë dhe më të përshtatshëm të zotit suaj, vendoseni mbi fronin e atit të tij dhe luftoni për shtëpinë e zotit suaj&quot;.</span> <span class="verse"><a name="4">4</a>Por ata patën shumë frikë dhe thanë: &quot;Ja, dy mbretër nuk mundën ta përballojnë; si mund ta përballojmë ne?&quot;.</span> <span class="verse"><a name="5">5</a>Prandaj prefekti i pallatit, qeveritari i qytetit, pleqtë dhe tutorët e bijve të Ashabit dërguan t'i thonë Jehut: &quot;Ne jemi shërbëtorët e tu dhe do të bëjmë të gjitha ato që do të na urdhërosh; nuk  do të zgjedhim asnjë mbret; bëj atë që të duket  më e mirë&quot;.</span> <span class="verse"><a name="6">6</a>Atëherë ai u shkroi një letër të dytë, në të cilën thoshte: &quot;Në rast se mbani anën time dhe doni t'i bindeni zërit tim, merrni kokat e atyre njerëzve, të bijve të zotit suaj dhe ejani tek unë në Jezreel,  nesër në këtë orë&quot;. Bijtë e mbretit,  gjithsej shtatëdhjetë, rrinin me fisnikët e qytetit, që i edukonin.</span> <span class="verse"><a name="7">7</a>Me të marrë letrën, ata morën bijtë e mbretit dhe i therën të shtatëdhjetët; pastaj i vunë në shporta kokat e tyre dhe ia çuan Jehut në Jezreel.</span> <span class="verse"><a name="8">8</a>Kështu erdhi një lajmëtar për t'i njoftuar ngjarjen dhe i tha: &quot;Kanë sjellë kokat e bijve të mbretit&quot;. Jehu u përgjigj: &quot;Vendosini në dy grumbuj në hyrje të portës deri nesër në mëngjes&quot;.</span> <span class="verse"><a name="9">9</a>Të nesërmen ai doli dhe, duke qëndruar në këmbë, i tha tërë popullit: &quot;Ju jeni të drejtë; ja, unë kam komplotuar kundër zotërisë sime dhe e kam vrarë; po kush i ka vrarë tërë këta?</span> <span class="verse"><a name="10">10</a>Pranoni, pra, që nuk ka rënë për tokë asnjë nga fjalët e Zotit që ky ka shqiptuar kundër shtëpisë të Ashabit; Zoti në të vërtetë ka kryer atë që kishte thënë me anë të shërbëtorit të tij Elia&quot;.</span> <span class="verse"><a name="11">11</a>Kështu Jehu bëri që të vdesin tërë ata që kishin mbetur nga shtëpia e Ashabit në Jezreel, tërë të mëdhenjtë, miqtë dhe priftërinjtë e tij, pa lënë asnjë prej tyre.</span> <span class="verse"><a name="12">12</a>Pastaj u ngrit dhe shkoi në Samari. Gjatë rrugës, me të arritur në Beth-Eked,</span> <span class="verse"><a name="13">13</a>Jehu takoi vëllezërit e Ashaziahut, mbretit të Judës, dhe tha: &quot;Kush jeni?&quot;. Ata u përgjigjën: &quot;Jemi vëllezërit e Ashaziahut dhe po zbresim për të përshëndetur bijtë e mbretit dhe bijtë e mbretëreshës&quot;.</span> <span class="verse"><a name="14">14</a>Atëherë ai urdhëroi: &quot;Kapini të gjallë!&quot;. Kështu i zunë të gjallë dhe i therën pranë pusit të Beth-Ekedit, gjithsej dyzet e dy veta; nuk kursyen as edhe një.</span> <span class="verse"><a name="15">15</a>U nis që andej dhe gjeti Jehonadabin, birin e Rekabit, që iu kishte dalë para; e përshëndeti dhe i tha: &quot;A është zemra jote e drejtë ashtu siç është imja ndaj teje?&quot;. Jehonadabi u përgjigj: &quot;Éshtë&quot;.</span> <span class="verse"><a name="16">16</a>&quot;Eja me mua dhe do të shohësh zellin tim për Zotin!&quot;. Pastaj e mori me vete në qerren e tij.</span> <span class="verse"><a name="17">17</a>Me të arritur në Samari, vrau tërë ata që kishin mbetur nga shtëpia e Ashabit në Samari, deri në shkatërimin e plotë të saj, sipas fjalës që Zoti i kishte thënë Elias.</span> <span class="verse"><a name="18">18</a>Pastaj Jehu mblodhi tërë popullin dhe i tha: &quot;Ashabi i ka shërbyer pak Baalit, por Jehu do t'i shërbejë shumë më tepër.</span> <span class="verse"><a name="19">19</a>Tani thirri pranë meje tërë profetët e Baalit, tërë shërbëtorët dhe priftërinjtë e tij; të mos mungojë asnjë prej tyre, sepse duhet t'i bëj një flijim të madh Baalit; ai që do të mungojë, nuk do mbetet  i gjallë&quot;. Por Jehu vepronte me mashtrim  për të shkatërruar adhuruesit e Baalit.</span> <span class="verse"><a name="20">20</a>Pastaj Jehu urdhëroi: &quot;Shpallni një festë solemne për nder të Baalit!&quot;. Festa u shpall.</span> <span class="verse"><a name="21">21</a>Pastaj Jehu dërgoi lajmëtarë nëpër gjithë Izraelin; kështu tërë adhuruesit e Baalit erdhën dhe nuk mungoi asnjë prej tyre; hynë në tempullin e Baalit dhe tempulli u mbush plot nga një anë në anën tjetër.</span> <span class="verse"><a name="22">22</a>Jehu i tha rojtarit të rrobave: &quot;Nxirri jashtë rrobat për të gjithë adhuruesit e Baalit&quot;. Kështu ai i nxori rrobat për ta.</span> <span class="verse"><a name="23">23</a>Atëherë Jehu, bashkë me Jehonadabin, birin e Rekabit, hyri në tempullin e Baalit dhe u tha adhuruesve të Baalit: &quot;Kërkoni mirë dhe shikoni që këtu të mos ketë asnjë shërbëtor të Zotit, por vetëm adhurues të Baalit&quot;.</span> <span class="verse"><a name="24">24</a>Kështu ata hynë për të ofruar flijime dhe olokauste. Jehu kishte vënë jashtë tempullit tetëdhjetë burra, të cilëve u kishte thënë: &quot;Në rast se dikush lë të ikë një njeri të vetëm nga njerëzit që kam  lënë në duart tuaja, do ta paguajë me jetën  e tij jetën e atij që ka ikur&quot;.</span> <span class="verse"><a name="25">25</a>Kështu, sa mbaroi oferta e olokaustit, Jehu u dha këtë urdhër rojeve dhe kapitenëve: &quot;Hyni, vritni dhe mos lini që asnjë t'ju ikë!&quot;. Prandaj ata i kaluan në majë të shpatës, pastaj rojet dhe kapitenët  i hodhën jashtë dhe depërtuan në pjesën  e brendshme të tempullit të Baalit;</span> <span class="verse"><a name="26">26</a>pastaj çuan jashtë shtyllat e shenjta të tempullit të Baalit dhe i dogjën.</span> <span class="verse"><a name="27">27</a>Pastaj shkatërruan statujën e Baalit dhe shembën tempullin e tij, duke e katansdisur në një vend ku grumbullohen plehrat e kështu mbetet edhe sot e kësaj dite.</span> <span class="verse"><a name="28">28</a>Kështu Jehu bëri që të zhduket Baali nga Izraeli;</span> <span class="verse"><a name="29">29</a>megjithatë ai nuk u tërhoq nga mëkatet e Jeroboamit, birit të Nebatit, me të cilët e kishte bërë të kryente mëkate Izraelin, domethënë nga viçat e artë që ishin në Bethel dhe në Dan.</span> <span class="verse"><a name="30">30</a>Prandaj Zoti i tha Jehut: &quot;Me qenë se ke vepruar mirë, duke bërë atë që është e drejtë në sytë e mi, dhe i ke bërë shtëpisë së Ashabit të gjitha atë që kisha në zemër, bijtë e tu do të ulen mbi fronin e Izraelit deri në brezin e katërt&quot;.</span> <span class="verse"><a name="31">31</a>Por Jehu nuk u kujdesua të ndiqte me gjithë zemër ligjin e Zotit, Perëndisë së Izraelit; në fakt ai nuk u largua nga mëkatet e Jeroboamit, me të cilat e kishte bërë Izraelin të mëkatonte.</span> <span class="verse"><a name="32">32</a>Në atë kohë Zoti filloi t'i presë disa pjesë të Izraelit; në fakt Hazaeli i mundi Izraelitët gjatë gjithë kufirit të tyre:</span> <span class="verse"><a name="33">33</a>nga Jordani drejt lindjes, pushtoi tërë vendin e Galaadit, Gaditët, Rubenitët dhe Manasitët; nga Aroeri, që është afër përroit të Amonit, deri në Galaad dhe Bashan.</span> <span class="verse"><a name="34">34</a>Pjesa tjetër e bëmave të Jehut, tërë ato që bëri dhe të gjitha trimëritë e tij a nuk janë të shkruara në librin e Kronikave të mbretërve të Izraelit?</span> <span class="verse"><a name="35">35</a>Pastaj Jehun e zuri gjumi bashkë me etërit e tij dhe e varrosën në Samari. Në vend të tij mbretëroi i biri Jehoahazi.</span> <span class="verse"><a name="36">36</a>Jehu mbretëroi mbi Izraelin në Samari njëzet e tetë vjet.</span> </p></div</div></div></body></html>