<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2kgs/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2kgs">2 Kings</a> &gt <strong>Chapter 9</strong></div><p><span class="verse"><a name="1">1</a>Atëherë profeti Eliseu thirri një nga dishepujt e profetëve dhe i tha: &quot;Ngjesh brezin, merr me vete këtë enë të vogël me vaj dhe shko në Ramoth të Galaadit.</span> <span class="verse"><a name="2">2</a>Kur të arrish aty, kërko të takosh Jehun, birin e Jozafatit, që është bir i Nimshit; hyrë në dhomë, merre nga mesi i vëllezërve të tij dhe çoje në një dhomë të veçantë.</span> <span class="verse"><a name="3">3</a>Do të marrësh pastaj enën e vogël me vaj dhë do ta derdhësh mbi kokën e tij, duke thënë: Kështu thotë Zoti: &quot;Unë të vajos mbret të Izraelit&quot;. Pastaj hape portën dhe mbathja pa humbur kohë&quot;.</span> <span class="verse"><a name="4">4</a>Atëherë i riu, shërbëtori i profetit, u nis për në Ramoth të Galaadit.</span> <span class="verse"><a name="5">5</a>Kur arriti aty, i gjeti kapitenët e ushtarët të ulur bashkë dhe tha: &quot;Kam një kumtesë për ty, o kapiten&quot;. Jehu e pyeti: &quot;Për cilin prej nesh?&quot;. Ai u përgjigj: &quot;Për ty, kapiten&quot;.</span> <span class="verse"><a name="6">6</a>Atëherë u ngrit dhe hyri në shtëpi; i riu i derdhi vajin mbi kryet, duke i thënë: &quot;Kështu thotë Zoti, Perëndia i Izraelit: &quot;Unë të vajos mbret të popullit të Zotit, të Izraelit.</span> <span class="verse"><a name="7">7</a>Ti do të godasësh shtëpinë e Ashabit, zotit sate, kështu do të marr hak për gjakun që kanë derdhur profetët, shërbëtorë të mi, dhe për gjakun e tërë shërbëtorëve të Zotit, që është derdhur nga dora e Jezebelit.</span> <span class="verse"><a name="8">8</a>Tërë shtëpia e Ashabit do të shuhet dhe unë do të shfaros nga kjo shtëpi tërë meshkujt, skllevër apo të lirë, që janë në Izrael.</span> <span class="verse"><a name="9">9</a>Kështu do ta katandis shtëpinë e Ashabit si shtëpinë e Joreboamit, birit të Nebatit, dhe si atë të Baashas, birit të Ahijahut.</span> <span class="verse"><a name="10">10</a>Qentë do të hanë Jezebelin në fushën e Jezreelit, dhe nuk do të ketë njeri që ta varrosë&quot;&quot;. Pastaj i riu hapi portën dhe iku me vrap.</span> <span class="verse"><a name="11">11</a>Kur Jehu doli nga shërbëtorët e zotit të tij, një nga këta e pyeti: &quot;A shkon çdo gjë mirë? Pse ai i marrë erdhi te ty?&quot;. Ai u përgjigj: &quot;Ju e njihni njeriun dhe fjalët e tij!&quot;.</span> <span class="verse"><a name="12">12</a>Por ata thanë: &quot;S'është e vërtetë! Na e thuaj, pra!&quot;. Jehu u përgjigj: &quot;Ai më tha kështu e ashtu, duke deklaruar: Kështu thotë Zoti: &quot;Unë të vajos mbret të Izraelit&quot;&quot;.</span> <span class="verse"><a name="13">13</a>Atëherë ata shpejtuan të merrnin secili mantelin e tij dhe ta shtrijnë poshtë tij në po ato shkallëza; pastaj i ranë borisë dhe thanë: &quot;Jehu është mbret!&quot;.</span> <span class="verse"><a name="14">14</a>Kështu Jehu, bir i Josafatit, që ishte i biri i Nimshit, kurdisi një komplot kundër Joramit. (Por Jorami, me tërë Izraelin, ishte duke mbrojtur Ramothin e Galaadit kundër Hazaelit, mbretit të Sirisë;</span> <span class="verse"><a name="15">15</a>pastaj mbreti Joram ishte kthyer nga Jezreeli për të shpëtuar plagët që i kishin shkaktuar Sirët ndërsa luftonte kundër Hazaelit, mbretit të Sirisë). Jehu tha: &quot;Në rast se mendoni në të njëjtën mënyrë,  asnjeri të mos dalë nga qyteti për të  njoftuar Jezreelin&quot;.</span> <span class="verse"><a name="16">16</a>Pastaj Jehu hipi mbi një qerre dhe u nis për në Jezreel, sepse aty ndodhej i sëmurë Jorami, dhe Ashaziahu, mbret i Judës, kishte zbritur për të vizituar Joramin.</span> <span class="verse"><a name="17">17</a>Roja që rrinte mbi kullën e Jezreelit vuri re ushtrinë e madhe të Jehut që vinte dhe tha: &quot;Shoh një grumbull të madh!&quot;. Jorami urdhëroi: &quot;Merr një kalorës dhe çoje t'i takojë për t'i pyetur: &quot;A sillni paqen?&quot;&quot;.</span> <span class="verse"><a name="18">18</a>Atëherë një njeri i hipur mbi kalë u doli përpara dhe u tha: &quot;Kështu pyet mbreti: &quot;A sillni paqe?&quot;&quot;. Jehu u përgjigj: &quot;Ç'të hyn në punë paqja? Kalo prapa dhe ndiqmë&quot;. Roja njoftoi duke thënë: &quot;Lajmëtari arriti tek ata, por nuk po kthehet&quot;.</span> <span class="verse"><a name="19">19</a>Atëherë Jorami dërgoi një kalorës të dytë, i cili me të arritur tek ata, tha: &quot;Kështu pyet mbreti: &quot;A sillni paqen?&quot;. Jehu u përgjigj: &quot;Ç'të hyn në punë paqja? Kalo prapa dhe ndiqmë&quot;.</span> <span class="verse"><a name="20">20</a>Roja njoftoi duke thënë: &quot;Lajmëtari ka arritur tek ata, por nuk po kthehet. Mënyra e të ngarit të qerres është ajo e Jehut, birit të Nimshit, sepse e nget si i çmëndur&quot;.</span> <span class="verse"><a name="21">21</a>Atëherë Jorami tha: &quot;Përgatitni qerren!&quot;. Kështu i përgatitën qerren. Pastaj Jorami, mbret i Izraelit dhe Ashaziahu, mbret i Judës, dolën secili me qerren e vet për t'i dalë përpara Jehut dhe e gjetën në fushën e Nabothit të Jezreelit.</span> <span class="verse"><a name="22">22</a>Kur Jorami pa Jehun, i tha: &quot;A sjell paqen, Jehu?&quot;. Jehu u përgjigj: &quot;Ç'paqe mund të ketë deri sa vazhdojnë kurvëritë e nënës sate Jezebel dhe magjitë e shumta të saj?&quot;.</span> <span class="verse"><a name="23">23</a>Atëherë Jorami e ktheu drejtimin e qerres dhe iku me vrap duke i thënë Ashaziahut: &quot;Tradhëti, Ashaziah!&quot;.</span> <span class="verse"><a name="24">24</a>Por Jehu e ndau harkun me të gjithë forcën e tij dhe e goditi Joramin midis shpatullave; shigjeta i shpoi zemrën dhe ai u plandos në qerren e tij.</span> <span class="verse"><a name="25">25</a>Pastaj Jehu i tha Bidkarit, ndihmësit të tij: &quot;Merre dhe hidhe në kampin e Nabothit të Jezreelit sepse më kujtohet, kur ti dhe unë shkonim me kalë bashkë me suitën e Ashabit, atit të tij, Zoti shqiptoi kundër tij këtë orakulli:</span> <span class="verse"><a name="26">26</a>&quot;Dje me siguri pashë gjakun e Nabothit dhe gjakun e bijve të tij&quot;, thotë Zoti, &quot;dhe unë do të të shpërblej në po këtë fushë&quot;, thotë Zoti! Kape, pra, dhe hidhe në fushë, sipas fjalës së Zotit&quot;.</span> <span class="verse"><a name="27">27</a>Duke parë këtë, Ashaziahu, mbret i Judës, iku me vrap nëpër rrugën e shtëpisë me kopsht, por Jehu, iu ndjek prapa dhe tha: &quot;Bjerini, edhe atij me qerre&quot;. Dhe e gjuajtën në të përpjetën e Gurit, që  është afër Ibleamit. Por ai iku në Megido, ku  vdiq.</span> <span class="verse"><a name="28">28</a>Atëherë shërbëtorët e tij e çuan mbi një qerre në Jeruzalem dhe e varrosën në varrin e tij bashkë me etërit e tij, në qytetin e Davidit.</span> <span class="verse"><a name="29">29</a>Ashaziahu kishte filluar të mbretëronte mbi Judë, vitin e dymbëdhjetë të Joramit, birit të Ashabit.</span> <span class="verse"><a name="30">30</a>Kur Jehu arriti në Jezreel, Jezebeli e mori vesh. Atëherë filloi të zbukurojë sytë, rregulloi flokët e doli në dritare për të parë.</span> <span class="verse"><a name="31">31</a>Ndërsa Jehu po hynte në portë, ajo i tha: &quot;A sjell paqen, Zimri, vrasës i zotit sate?&quot;.</span> <span class="verse"><a name="32">32</a>Jehu ngriti sytë nga dritarja dhe tha: &quot;Kush është me mua? Kush?&quot;. Dy ose tre eunikë dolën në dritare duke shikuar nga ai.</span> <span class="verse"><a name="33">33</a>Ai tha: &quot;Hidheni poshtë!&quot;. Ata e hodhën poshtë, dhe pak gjak i saj ra mbi murin dhe mbi kuajt; dhe Jehu kaloi mbi të.</span> <span class="verse"><a name="34">34</a>Pastaj hyri brenda, hëngri dhe piu; në fund tha: &quot;Shkoni të shihni atë grua të mallkuar dhe varroseni, sepse është bijë mbreti&quot;.</span> <span class="verse"><a name="35">35</a>Shkuan, pra, ta varrosin, por gjetën prej saj vetëm kafkën, këmbët dhe pëllëmbët e duarve.</span> <span class="verse"><a name="36">36</a>U kthyen t'i tregonin gjendjen Jehut, që tha: &quot;Kjo është fjala e Zotit e shqiptuar me anë të shërbëtorit të tij Elia, Tishbitit, kur tha: &quot;Qentë kanë për të ngrënë mishin e Jezebelit në fushën e Jezreelit;</span> <span class="verse"><a name="37">37</a>kufoma e Jezebelit do të jetë në fushën e Jezreelit si pleh në sipërfaqen e tokës; kështu nuk do të mundin të thonë: Këtu prehet Jezebeli&quot;&quot;.</span> </p></div</div></div></body></html>