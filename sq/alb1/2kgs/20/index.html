<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2kgs/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2kgs">2 Kings</a> &gt <strong>Chapter 20</strong></div><p><span class="verse"><a name="1">1</a>Në ato ditë Ezekia u sëmur për vdekje. Atëherë profeti Isaia, bir i Amotsit, shkoi tek ai dhe i tha: &quot;Kështu flet Zoti: &quot;Rregullo shtëpinë tënde, sepse ke për të vdekur dhe nuk ke për t'u shëruar&quot;&quot;.</span> <span class="verse"><a name="2">2</a>Atëherë ai ktheu fytyrën nga muri dhe iu lut Zotit, duke thënë:</span> <span class="verse"><a name="3">3</a>&quot;Të lutem shumë, o Zot, mos harro si kam ecur para teje me besnikëri dhe me zemër të pastër, duke bërë atë që është e mirë për sytë e tu&quot;. Pastaj Ezekia shpërtheu në vaj.</span> <span class="verse"><a name="4">4</a>Isaia nuk kishte arritur akoma në oborrin qendror, kur fjala e Zotit iu drejtua, duke i thënë:</span> <span class="verse"><a name="5">5</a>&quot;Kthehu prapa dhe i thuaj Ezekias, princit të popullit tim: &quot;Kështu flet Zoti, Perëndia i Davidit, atit tënd: Kam dëgjuar lutjen tënde dhe kam parë lotët e tu; ja, unë po të shëroj; ditën e tretë do të ngjitesh në shtëpinë e Zotit.</span> <span class="verse"><a name="6">6</a>Do t'i shtoj pesëmbëdhjetë vjet jetës sate, do të të çliroj ty dhe këtë qytet nga duart e mbretit të Asirisë dhe do ta mbroj këtë qytet për dashurinë që kam ndaj vetes dhe ndaj Davidit, shërbëtorit tim&quot;&quot;.</span> <span class="verse"><a name="7">7</a>Pastaj Isaia tha: &quot;Merrni një jaki fiqsh&quot;. Kështu ata e morën dhe e vunë mbi ulçerën, dhe mbreti u shërua.</span> <span class="verse"><a name="8">8</a>Por Ezekia i tha Isait: Cila është shenja që Zoti do të më shërojë dhe që ditën e tretë do të ngjitem në shtëpinë e Zotit?&quot;.</span> <span class="verse"><a name="9">9</a>Atëherë Isaia iu përgjigj: &quot;Kjo është për ty shenja nga ana e Zotit që Zoti do të plotësojë atë që ka thënë: A dëshiron që hieja të shkojë përpara dhjetë shkallëza ose të kthehet prapa dhjetë shkallëza?&quot;.</span> <span class="verse"><a name="10">10</a>Ezekia u përgjigj: &quot;Éshtë lehtë për hijen të shkojë përpara dhjetë shkallëza. Jo! Më mirë hieja të shkojë prapa dhjetë shkallëza&quot;.</span> <span class="verse"><a name="11">11</a>Atëherë profeti Isai kërkoi ndihmën e Zotit, që bëri hijen të kthehej prapa dhjetë shkallëzat që i kishte zënë në shkallën e Ashazit.</span> <span class="verse"><a name="12">12</a>Në atë kohë Berodak-Baladani, bir i Baladanit, mbret i Babilonisë, i dërgoi letra dhe një dhuratë Ezekias, sepse kishte dëgjuar që Ezekia kishte qenë i sëmurë.</span> <span class="verse"><a name="13">13</a>Ezekia priti në audiencë të dërguarit dhe u tregoi tërë shtëpinë e thesarit të tij: argjendin, arin, aromat, vajrat shumë të mira, arsenalin e tij dhe të gjitha gjërat që ndodheshin në magazinat e  tij. Nuk pati asgjë në shtëpinë e tij dhe në  të gjitha pronat e tij që Ezekia nuk ua tregoi atyre.</span> <span class="verse"><a name="14">14</a>Atëherë profeti Isaia shkoi te mbreti Ezekia dhe i tha: &quot;Çfarë thanë ata njerëz dhe nga kanë ardhur te ti?&quot;. Ezekia iu përgjigj: &quot;Kanë ardhur nga një vend i largët, nga Babilonia&quot;.</span> <span class="verse"><a name="15">15</a>Isaia i tha: &quot;Çfarë kanë parë në shtëpinë tënde?&quot;. Ezekia u përgjigj: &quot;Kanë parë të gjitha ato që ka shtëpia ime; u tregova edhe ato gjëra që janë në magazinat e mia&quot;.</span> <span class="verse"><a name="16">16</a>Atëherë Isaiai i tha Ezekias: &quot;Dëgjo fjalën e Zotit:</span> <span class="verse"><a name="17">17</a>&quot;Ja, do të vijnë ditët, kur tërë ato që ka shtëpia jote dhe tërë ato që etërit e tu kanë grumbulluar deri më sot, do të çohen në Babiloni; asgjë nuk do të lihet, thotë Zoti.</span> <span class="verse"><a name="18">18</a>Përveç kësaj, disa nga bijtë e tu, që kanë dalë nga ti dhe që të kanë lindur, do të bëhen eunukë në pallatin e mbretit të Babilonisë&quot;&quot;.</span> <span class="verse"><a name="19">19</a>Ezekia iu përgjigj pastaj Isaias: &quot;Fjala e Zotit që ti ke shqiptuar është e mirë&quot;. Në fakt ai mendonte: &quot;A nuk është një gjë e bukur që të ketë paqe dhe siguri gjatë jetës sime?&quot;.</span> <span class="verse"><a name="20">20</a>Pjesa tjetër e bëmave të Ezekias dhe të gjitha trimëritë e tij, ndërtimi i rezervuarit dhe i ujësjellësit, me anën e të cilëve pruri ujin në qytet, a nuk janë të shkruara në librin e Kronikave të mbretërve të Judës?</span> <span class="verse"><a name="21">21</a>Pastaj Ezekian e zuri gjumi me etërit e tij dhe në vend të tij mbretëroi i biri, Manasi.</span> </p></div</div></div></body></html>