<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2kgs/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2kgs">2 Kings</a> &gt <strong>Chapter 13</strong></div><p><span class="verse"><a name="1">1</a>Në vitin e njëzretetretë të Joasit, birit të Ashaziahut, mbret i Judës, Jehohazi, bir i Jehut, filloi të mbretërojë mbi Izrael në Samari, dhe mbretëroi shtatëmbëdhjetë vjet.</span> <span class="verse"><a name="2">2</a>Ai bëri atë që është e keqe në sytë e Zotit dhe vijoi mëkatet e Jeroboamit, birit të Nebatit, me të cilët e kishte bërë Izraelin të kryente mëkate, dhe nuk u largua nga kjo rrugë.</span> <span class="verse"><a name="3">3</a>Atëherë zemërimi i Zotit shpërtheu kundër Izraelit dhe i dorëzoi në duart e Hazaelit, mbretit të Sirisë, dhe në duart e Ben-Hadadit, birit të Hazaelit, për tërë atë kohë.</span> <span class="verse"><a name="4">4</a>Por Jehohazi iu lut Zotit dhe Zoti e kënaqi, sepse pa shtypjen e Izraelit dhe se si mbreti i Sirisë i shtypte.</span> <span class="verse"><a name="5">5</a>Prandaj Zoti i dha një çlirues Izraelit, dhe kështu banorët e tij mundën t'i shpëtojnë pushtetit të Sirëve; kështu bijtë e Izraelit mundën të banojnë në çadrat e tyre si në të kaluarën.</span> <span class="verse"><a name="6">6</a>Megjithatë nuk u larguan nga mëkatet e shtëpisë së Jeroboamit me të cilat e kishin bërë të kryente mëkate Izraelin, por vazhduan në këtë rrugë; bile edhe Asherahu mbeti më këmbë në Samari.</span> <span class="verse"><a name="7">7</a>Nga të gjitha trupat e Jehoahazit Zoti la vetëm pesëdhjetë kalorës, dhjetë qerre dhe dhjetë mijë këmbësorë, sepse mbreti i Sirisë i kishte shkatëruar dhe katandisur në pluhur për t'u shkelur.</span> <span class="verse"><a name="8">8</a>Pjesa tjetër e bëmave të Jehoahazit, tërë atë që bëri dhe tërë trimëritë e tij a nuk janë të shkruara në librin e Kronikave të mbretërve të Izraelit.</span> <span class="verse"><a name="9">9</a>Kështu Jehoahazin e zuri gjumi me etërit e tij dhe u varros në Samari. Në vend të tij mbretëroi i biri, Joasi.</span> <span class="verse"><a name="10">10</a>Në vitin e tridhjetë e shtatë të Joasit, mbretit të Judës, bir i Jehoahazit, filloi të mbretërojë mbi Izraelin në Samari, dhe mbretëroi gjashtëmbëdhjetë vjet.</span> <span class="verse"><a name="11">11</a>Ai bëri atë që është e keqe në sytë e Zotit dhe nuk u largua nga mëkatet e Jeroboamit, birit të Nebatit, me të cilat e kishte bërë të kryente mëkate Izraelin, por vazhdoi në këtë rrugë.</span> <span class="verse"><a name="12">12</a>Pjesa tjetër e bëmave të Joasit, tërë atë që bëri dhe trimëria me të cilën luftoi kundër Amatsiahut, mbretit të Judës, a nuk janë të shkruara në librin e Kronikave të mbretërve të Izraelit?</span> <span class="verse"><a name="13">13</a>Kështu Joasin e zuri gjumi me etërit e tij dhe Jeroboami u ul mbi fronin e tij. Pastaj Joasi u varros në Samari me mbretërit e Izraelit.</span> <span class="verse"><a name="14">14</a>Eliseu u sëmur nga ajo sëmundje prej së cilës duhet të vdiste; prandaj Joasi, mbret i Izraelit, erdhi ta shohë dhe qau mbi të, duke thënë: &quot;O ati im, o ati im, qerrja e Izraelit dhe kalorësia e tij!&quot;.</span> <span class="verse"><a name="15">15</a>Atëherë Eliseu i tha: &quot;Merr një hark dhe disa shigjeta&quot;, ai mori një hark dhe disa shigjeta.</span> <span class="verse"><a name="16">16</a>Eliseu i tha pastaj mbretit të Izraelit: &quot;Rroke harkun&quot;; ai e rroku dhe Eliseu vuri duart e tij mbi duart e mbretit.</span> <span class="verse"><a name="17">17</a>Pastaj tha: &quot;Hape dritaren nga lindja!&quot;. Ai e hapi. Atëherë Eliseu tha: &quot;Gjuaj!&quot;. Ai gjuajti. Pas kësaj Eliseu i tha: &quot;Shigjeta e fitores së Zotit dhe shigjeta e fitores kundër Sirëve, sepse ti do  t'i mundësh Sirët në Afek deri sa t'i shfarosësh&quot;.</span> <span class="verse"><a name="18">18</a>Pastaj tha: &quot;Merri shigjetat!&quot;, dhe ai i mori. Eliseu i tha pastaj mbretit të Izraelit: &quot;Rrihe tokën&quot;; ai e rrahu tri herë dhe pastaj u ndal.</span> <span class="verse"><a name="19">19</a>Por njeriu i Perëndisë u zemërua me të dhe i tha &quot;Duhet ta kishe rrahur pesë ose gjashtë herë; atëherë do t'i kishe mundur Sirët deri sa t'i zhdukje fare; tani përkundrazi do t'i mundësh Sirët vetëm tri herë&quot;.</span> <span class="verse"><a name="20">20</a>Pastaj Eliseu vdiq dhe e varrosën. Në fillim të vitit vijues disa banda Moabitësh pushtuan vendin.</span> <span class="verse"><a name="21">21</a>Por ndodhi që, ndërsa disa varrosnin një njeri, panë një bandë plaçkitësish; kështu e hodhën njeriun në varrin e Eliseut. Sa arriti ai të prekë kockat e Eliseut, u ringjall dhe u ngrit më këmbë.</span> <span class="verse"><a name="22">22</a>Hazaeli, mbret i Sirisë, e shtypi Izraelin gjatë tërë jetës së Jehoahazit;</span> <span class="verse"><a name="23">23</a>por Zoti i fali ata, i erdhi keq dhe u kthye me ta për shkak të besëlidhjes që kishte me Abrahamin, me Isakun dhe me Jakobin; dhe këtë radhë nuk deshi t'i shkatërrojë apo t'i largojë nga prania e tij.</span> <span class="verse"><a name="24">24</a>Pastaj vdiq Hazaeli, mbret i Sirisë, dhe në vend të tij mbretëroi i biri, Ben-Hadadi.</span> <span class="verse"><a name="25">25</a>Atëherë Joasi, bir i Jehoahazit rimori nga duart e Ben-Hadadit, birit të Hazaelit, qytetet që ai kishte marrë me luftë kundër Jehoahazit, atit të tij. Tri herë të mira Joasi e mundi dhe ripushtoi kështu qytetet e Izraelit.</span> </p></div</div></div></body></html>