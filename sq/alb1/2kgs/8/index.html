<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2kgs/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2kgs">2 Kings</a> &gt <strong>Chapter 8</strong></div><p><span class="verse"><a name="1">1</a>Eliseu i tha gruas, djalin e së cilës e kishte ringjallur: &quot;Çohu dhe shko jashtë, ti me gjithë familjen tënde, për të banuar ku të mundesh, sepse Zoti ka vendosur të pllakosë zia, që do të zgjasë shtatë vjet në vend&quot;.</span> <span class="verse"><a name="2">2</a>Kështu gruaja u ngrit dhe veproi sipas fjalës së njeriut të Perëndisë; iku me familjen e saj dhe banoi në vendin e Filistejve shtatë vjet.</span> <span class="verse"><a name="3">3</a>Si kaluan shtatë vjet, gruaja u kthye nga vendi i Filistejve dhe shkoi te mbreti për t'i kërkuar shtëpinë dhe tokat e veta.</span> <span class="verse"><a name="4">4</a>Mbreti ishte duke folur me Gehazin, shërbëtorin e njeriut të Perëndisë, dhe i thoshte: &quot;Tregomë, të lutem, tërë veprat e mëdha që ka bërë Eliseu&quot;.</span> <span class="verse"><a name="5">5</a>Pikërisht, ndërsa ai i tregonte mbretit se si Eliseu e kishte ringjallur të vdekurin, ja ku u paraqit gruaja, së cilës ai i kishte ringjallur të birin, për t'i kërkuar mbretit shtëpinë dhe tokat e  veta. Atëherë Gehazi tha: &quot;O mbret, o imzot,  kjo është gruaja dhe ky është biri që Eliseu ka ringjallur&quot;.</span> <span class="verse"><a name="6">6</a>Mbreti e pyeti gruan dhe ajo i tregoi ngjarjen; atëherë mbreti ngarkoi një funksionar, të cilit i tha: &quot;Ktheja tërë atë që i përkasin dhe të gjitha të ardhurat e tokave, nga dita e largimit të saj nga vendi ynë deri më tani&quot;.</span> <span class="verse"><a name="7">7</a>Pastaj Eliseu shkoi në Damask. Ben-Hadadi, mbret i Sirisë, ishte i sëmurë dhe e njoftuan: &quot;Njeriu i Perëndisë ka ardhur deri këtu&quot;.</span> <span class="verse"><a name="8">8</a>Atëherë mbreti i tha Hazaelit: &quot;Merr me vete një dhuratë dhe shko të takosh njeriun e Perëndisë, dhe këshillohu nëpërmjet tij me Zotin, duke thënë: &quot;A do të shërohem nga kjo sëmundje?&quot;&quot;.</span> <span class="verse"><a name="9">9</a>Kështu Hazaeli shkoi të takohet me Eliseun duke sjellë si dhuratë gjërat më të mira të Damaskut: një ngarkesë prej dyzet devesh. Pastaj ai vajti, u paraqit tek ai dhe i tha: &quot;Biri yt Ben-Hadadi, mbret  i Sirisë, më ka dërguar te ti për të pyetur:  &quot;A do të shërohem nga kjo sëmundje?&quot;&quot;.</span> <span class="verse"><a name="10">10</a>Eliseu iu përgjigj: &quot;Shko t'i thuash: &quot;Do të shërohesh me siguri&quot;. Por Zoti më bën të shoh se ai ka për të vdekur me siguri&quot;.</span> <span class="verse"><a name="11">11</a>Pastaj ai e ngurtësoi fytyrën me një shikim të ngulët deri sa u skuq; pastaj njeriu i Perëndisë filloi të qajë.</span> <span class="verse"><a name="12">12</a>Atëherë Hazaeli pyeti: &quot;Pse po qan zoti im?&quot;. Ai u përgjigj: &quot;Sepse e di të keqen që do t'u bësh bijve të Izraelit: do t'u vësh flakën fortesave të tyre, do të vrasësh me shpatë të rinjtë e tyre,  do t'i bësh copë-copë fëmijët e tyre dhe do  t'i çash barkun grave me barrë&quot;.</span> <span class="verse"><a name="13">13</a>Hazaeli tha: &quot;Por ç'është, vallë shërbëtori yt, një qen, që të bëj këtë hata?&quot;. Eliseu u përgjigj: &quot;Zoti më bën të shoh që ti do të bëhesh mbret i Sirisë&quot;.</span> <span class="verse"><a name="14">14</a>Pastaj Hazaeli u largua nga Eliseu dhe u kthye te zoti e tij, që e pyeti: &quot;Çfarë të tha Eliseu?&quot;. Ai u përgjigj: &quot;Më tha që do të shërohesh me siguri&quot;.</span> <span class="verse"><a name="15">15</a>Të nesërmen Hazaeli mori një batanije e zhyti në ujë dhe e shtriu mbi fytyrën e mbretit që vdiq. Kështu Hazaeli mbretëroi në vend të tij.</span> <span class="verse"><a name="16">16</a>Vitin e pestë të Joramit, birit të Ashabit, mbret i Izraelit, Jehorami, bir i Jozafatit, mbret i Judës, filloi të mbretërojë mbi Judën.</span> <span class="verse"><a name="17">17</a>Ai ishte tridhjetë e dy vjeç kur filloi të mbretërojë, dhe mbretëroi tetë vjet në Jeruzalem.</span> <span class="verse"><a name="18">18</a>Ndoqi rrugën e mbretërve të Izraelit, ashtu si kishte bërë shtëpia e Ashabit, sepse gruaja e tij ishte një bijë e Ashabit, dhe bëri atë që është e keqe në sytë e Zotit.</span> <span class="verse"><a name="19">19</a>Megjithatë Zoti nuk deshi ta shkatërronte Judën, për hir të dashurisë që kishte për Davidin, shërbëtorin e tij, sepse i kishte premtuar t'u jepte një llambë për gjithnjë atij dhe bijve të tij.</span> <span class="verse"><a name="20">20</a>Gjatë ditëve të mbretërimit të tij, Edomi ngriti krye kundër pushtetit të Judës dhe zgjodhi edhe një mbret.</span> <span class="verse"><a name="21">21</a>Atëherë Jorami shkoi në Tsair me gjithë qerret e tij; pastaj natën u ngrit dhe mundi Edomitët që e kishin rrethuar dhe kapitenët e qerreve, ndërsa njerëzit mundën të ikin në çadrat e tyre.</span> <span class="verse"><a name="22">22</a>Kështu Edomi ka qenë i panënshtruar ndaj pushtetit të Judës deri më ditën e sotme. Në atë kohë edhe Libnahu ngriti krye.</span> <span class="verse"><a name="23">23</a>Pjesa tjetër e bëmave të Joramit dhe të gjitha ato që bëri a nuk janë të shkruara në librin e Kronikave të mbretërve të Judës?</span> <span class="verse"><a name="24">24</a>Kështu Joramin e zuri gjumi bashkë me etërit e tij dhe u varros bashkë me ta në qytetin e Davidit. Në vend të tij mbretëroi i biri, Ashaziahu.</span> <span class="verse"><a name="25">25</a>Në vitin e dymbëdhjetë të Joramit, birit të Ashabit, mbreti i Izraelit, filloi të mbretërojë Ashaziahu, bir i Jerohamit, si mbret i Judës.</span> <span class="verse"><a name="26">26</a>Ashaziahu ishte njëzet e dy vjeç kur filloi të mbretërojë, dhe mbretëroi një vit në Jeruzalem. E ëma quhej Athaliah, ishte mbesa e Omrit, mbretit të Izraelit.</span> <span class="verse"><a name="27">27</a>Ai vazhdoi rrugën e shtëpisë së Ashabit dhe bëri atë që është e keqe në sytë e Zotit, ashtu si shtëpia e Ashabit, sepse ishte i lidhur me marrëdhënie krushqie me shtëpinë e Ashabit.</span> <span class="verse"><a name="28">28</a>Me Joramin, birin e Ashabit, ai shkoi të luftojë kundër Hazaelit, mbretit të Sirisë, në Ramoth të Galaadit; por Sirët plagosën Joramin;</span> <span class="verse"><a name="29">29</a>atëherë mbreti Joram u kthye në Jezreel për të mjekuar plagët që kishte marrë nga Sirët në Ramah, kur luftonte kundër Hazaelit, mbretit të Sirisë. Dhe Ashaziahu, bir i Jerohamit mbret i Judës, zbriti  në Jezreel për të parë Joramin, birin e  Ashabit, sepse ky ishte i sëmurë.</span> </p></div</div></div></body></html>