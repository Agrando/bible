<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2kgs/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2kgs">2 Kings</a> &gt <strong>Chapter 2</strong></div><p><span class="verse"><a name="1">1</a>Kur Zoti deshi ta çonte në qiell Elian në një shakullinë, Elia u nis nga Gilgali bashkë me Eliseun.</span> <span class="verse"><a name="2">2</a>Atëherë Elia i tha Eliseut: &quot;Ndalu këtu, të lutem, sepse Zoti më dërgoi deri në Bethel&quot;. Por Eliseu u përgjigj: &quot;Ashtu siç është e vërtetë që Zoti rron dhe që edhe ti vetë rron, unë nuk do të lë&quot;. Kështu zbritën në Bethel.</span> <span class="verse"><a name="3">3</a>Dishepujt e profetëve që ishin në Bethel shkuan pastaj ta takojnë Eliseun dhe i thanë: A e di që Zoti do ta çojë sot zotin tënde përmbi ty?&quot;. Ai u përgjigj: &quot;Po, e di; heshtni!&quot;.</span> <span class="verse"><a name="4">4</a>Pastaj Elia i tha: &quot;Elise, ndalu këtu, të lutem, sepse Zoti më dërgon në Jeriko&quot;. Ai u përgjigj: &quot;Ashtu siç është e vërtetë që Zoti rron dhe që ti vetë rron, unë nuk do të të lë&quot;. Kështu zbritën në Jeriko.</span> <span class="verse"><a name="5">5</a>Atëherë dishepujt e profetëve që ishin në Jeriko iu afruan Eliseut dhe i thanë: &quot;A e di që Zoti do ta çojë sot zotin tënd përmbi ty?&quot;. Ai u përgjigj: &quot;Po, e di; heshtni!&quot;.</span> <span class="verse"><a name="6">6</a>Pastaj Elia i tha: &quot;Ndalu këtu, të lutem, sepse Zoti më çon në Jordan&quot;. Ai u përgjigj: &quot;Ashtu siç është e vërtetë që Zoti rron dhe që edhe ti rron, unë nuk do të të lë&quot;. Kështu e vazhduan rrugën bashkë.</span> <span class="verse"><a name="7">7</a>Pesëdhjetë veta nga radhët e dishepujve të profetëve shkuan pas tyre dhe u ndalën përballë tyre, nga larg, ndërsa Elia dhe Eliseu u ndalën në bregun e Jordanit.</span> <span class="verse"><a name="8">8</a>Atëherë Elia mori mantelin e tij, e mbështolli dhe rahu me të ujërat, që u ndanë andej dhe këndej; kështu kaluan që të dy në të thatë.</span> <span class="verse"><a name="9">9</a>Mbas kalimit, Elia i tha Eliseut: &quot;Kërko çfarë do që unë të bëj, për ty, para se të më largojnë prej teje&quot;. Eliseu u përgjigj: &quot;Të lutem, bëj që një pjesë e dyfishtë e frymës tënde të vijë mbi mua&quot;.</span> <span class="verse"><a name="10">10</a>Elia tha: &quot;Ti ke kërkuar një gjë të vështirë; megjithatë, po të më shohësh kur do të më largojnë prej teje, kjo do të të jepet, përndryshe nuk do ta kesh&quot;.</span> <span class="verse"><a name="11">11</a>Ndërsa ecnin duke folur, ata u ndanë nga njeri tjetri nga një qerre e zjarrtë dhe nga kuaj të zjarrtë, dhe Elia u ngjit në qiell në një shakullinë.</span> <span class="verse"><a name="12">12</a>Eliseu e pa këtë dhe filloi të bërtasë: &quot;O ati im, o ati im, qerre e Izraelit dhe kalorësia e tij&quot;. Pastaj nuk e pa më. Atëherë kapi rrobat e tij dhe i grisi më dysh.</span> <span class="verse"><a name="13">13</a>Mblodhi pastaj mantelin e Elias që i kishte rënë nga trupi, u kthye prapa dhe u ndal në bregun e Jordanit.</span> <span class="verse"><a name="14">14</a>Pastaj mori mantelin e Elias që i kishte rënë nga trupi, rrahu ujërat me të dhe tha: &quot;Ku është Zoti, Perëndia i Elias?&quot;. Kur edhe ai rrahu ujërat, këto u ndanë sa andej edhe këtej dhe Eliseu kaloi.</span> <span class="verse"><a name="15">15</a>Kur dishepujt e profetëve që ishin në Jeriko dhe ndodheshin kështu përballë Jordanit e panë Eliseun, ata thanë: &quot;Fryma e Elias është vendosur mbi Eliseun&quot;. Pastaj i dolën përpara, u përkulën deri në tokë përpara tij</span> <span class="verse"><a name="16">16</a>dhe i thanë: &quot;Ja, ka midis shërbëtorëve të tu pesëdhjetë njerëz të fuqishëm; lëri të shkojnë e të kërkojnë zotin tënde se mos Fryma e Zotit e ka marrë dhe e ka hedhur mbi ndonjë mal apo në ndonjë luginë&quot;. Eliseu u përgjigj: &quot;Mos dërgoni njeri&quot;.</span> <span class="verse"><a name="17">17</a>Por ata ngulën këmbë aq shumë sa ai mbeti i hutuar dhe tha: &quot;Çojini&quot;. Atëherë ata dërguan pesëdhjetë njerëz për të kërkuar Elian tri ditë me radhë, por nuk e gjetën.</span> <span class="verse"><a name="18">18</a>Kur ata u kthyen tek Eliseu, që ishte ndalur në Jeriko, ai u tha atyre: &quot;A nuk ju kisha thënë: Mos shkoni?&quot;.</span> <span class="verse"><a name="19">19</a>banorët e qytetit i thanë Eliseut: &quot;Ja, qëndrimi në këtë qytet është i këndshëm, siç mund ta vërë re zoti jonë, por ujërat janë të këqija dhe vendi jopjellor.</span> <span class="verse"><a name="20">20</a>Ai tha: &quot;Më sillni një pjatë të re dhe mbusheni me kripë&quot;. Ata ia sollën.</span> <span class="verse"><a name="21">21</a>Ai shkoi te burimi i ujërave, hodhi aty kripën dhe tha: &quot;Kështu thotë Zoti: &quot;Unë do t'i bëj të mbara këto ujëra, ato nuk do të shkaktojnë më as vdekje, as shterpësi&quot;&quot;.</span> <span class="verse"><a name="22">22</a>Kështu ujërat kanë mbetur të mbara deri më sot, sipas fjalës që Eliseu kishte shqiptuar.</span> <span class="verse"><a name="23">23</a>Që andej Eliseu u ngjit në Bethel. Ndërsa po ngjitej nëpër rrugë dolën nga qyteti disa të rinj dhe filluan të tallen me të, duke thënë: &quot;Ngjitu, o kokë tullaci! Ngjitu, o kokë tullaci&quot;.</span> <span class="verse"><a name="24">24</a>Ai u kthye, i pa dhe i mallkoi në emër të Zotit, atëherë dolën nga pylli dy arinj, që i bënë copë-copë dyzet e dy nga këta të rinj.</span> <span class="verse"><a name="25">25</a>Që këtej Eliseu shkoi në malin Karmel dhe që andej u kthye pastaj në Samari.</span> </p></div</div></div></body></html>