<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/deut/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/deut">Deuteronomy</a> &gt <strong>Chapter 5</strong></div><p><span class="verse"><a name="1">1</a>Moisiu mblodhi tërë Izraelin dhe i tha: &quot;Dëgjo, Izrael, statutet dhe dekretet që unë shpall sot në veshët e tu me qëllim që ti t'i mësosh dhe të zotohesh t'i zbatosh.</span> <span class="verse"><a name="2">2</a>Zoti, Perëndia ynë, lidhi një besëlidhje me ne në Horeb.</span> <span class="verse"><a name="3">3</a>Zoti e lidhi këtë besëlidhje jo me etërit tanë, por me ne që jemi këtu të gjithë të gjallë.</span> <span class="verse"><a name="4">4</a>Zoti ju foli në sy në mal, nga mesi i zjarrit.</span> <span class="verse"><a name="5">5</a>Unë ndodhesha atëherë midis Zotit dhe jush për t'ju referuar fjalën e tij, sepse ju patët frikë nga zjarri dhe nuk u ngjitët në mal. Ai tha:</span> <span class="verse"><a name="6">6</a>&quot;Unë jam Zoti, Perëndia yt, që të ka nxjerrë nga vendi i Egjiptit, nga shtëpia e skllavërisë.</span> <span class="verse"><a name="7">7</a>Nuk do të kesh perëndi të tjera përpara meje.</span> <span class="verse"><a name="8">8</a>Nuk do të bësh asnjë skulpturë apo shëmbëlltyrë të gjërave që janë atje lart në qiell, këtu poshtë në tokë apo në ujërat poshtë tokës.</span> <span class="verse"><a name="9">9</a>Nuk do të biesh përmbys para tyre dhe nuk do t'u shërbesh, sepse unë, Zoti, Perëndia yt, jam një Perëndi xhelos që dënon paudhësinë e etërve ndaj bijve deri në brezin e tretë dhe të katërt të atyre që më urrejnë,</span> <span class="verse"><a name="10">10</a>por tregohem i dashur ndaj mijëra njerëzish që më duan dhe respektojnë urdhërimet e mia.</span> <span class="verse"><a name="11">11</a>Nuk do ta përdorësh më kot emrin e Zotit, Perëndisë tënd, sepse Zoti nuk ka për ta lënë të padënuar atë që përdor emrin e tij kot.</span> <span class="verse"><a name="12">12</a>Respekto ditën e shtunë për të shenjtëruar, ashtu siç të ka porositur Zoti, Perëndia yt.</span> <span class="verse"><a name="13">13</a>Do të punosh gjashtë ditë dhe gjatë këtyre ditëve do të bësh çdo punë tënde,</span> <span class="verse"><a name="14">14</a>por dita e shtatë është e shtuna, e shenjtë për Zotin, Perëndinë tënd; nuk do të bësh gjatë kësaj dite asnjë punë, as ti, as biri yt, as bija jote, as shërbëtori, as shërbëtorja, as kau, as gomari,  asnjë nga kafshët e tua, dhe të huajt që  ndodhen brenda portave të shtëpisë sate, me qëllim që shërbëtori dhe shërbëtorja jote të çlodhen si ti.</span> <span class="verse"><a name="15">15</a>Dhe mos harro që ke qenë skllav në vendin e Egjiptit dhe që Zoti, Perëndia yt, të nxori që andej me një dorë të fuqishme dhe vepruese; prandaj Zoti, Perëndia yt, të urdhëron të respektosh ditën e shtunë.</span> <span class="verse"><a name="16">16</a>Do të nderosh atin dhe nënën tënde ashtu si të ka urdhëruar Zoti, Perëndia yt, që të jetosh gjatë dhe të gëzosh begatinë në tokën që Zoti, Perëndia yt, po të jep.</span> <span class="verse"><a name="17">17</a>Nuk do të vrasësh.</span> <span class="verse"><a name="18">18</a>Nuk do të shkelësh besnikërinë bashkëshortore.</span> <span class="verse"><a name="19">19</a>Nuk do të vjedhësh.</span> <span class="verse"><a name="20">20</a>Nuk do të bësh dëshmi të rreme kundër të afërmit tënd.</span> <span class="verse"><a name="21">21</a>Nuk do të dëshirosh gruan e të afërmit tënd, nuk do të dëshirosh shtëpinë e të afërmit tënd, as arën, as shërbëtorin, as shërbëtoren, as kaun, as gomarin dhe asnjë send që janë pronë e tij&quot;.</span> <span class="verse"><a name="22">22</a>Këto fjalë tha Zoti përpara tërë asamblesë tuaj, nga mesi i zjarrit, të resë dhe të errësirës së dendur, me zë të fortë; dhe nuk shtoi tjetër. I shkroi mbi dy pllaka prej guri dhe mi dha mua.</span> <span class="verse"><a name="23">23</a>Kur ju dëgjuat zërin në mes të errësirës, ndërsa mali ishte tërë flakë, ju m'u afruat, gjithë prijësit e fiseve dhe pleqtë tuaj,</span> <span class="verse"><a name="24">24</a>dhe thatë: &quot;Ja, Zoti, Perëndia ynë, na tregoi lavdinë dhe madhërinë e tij, dhe ne dëgjuam zërin e tij nga mesi i zjarrit; sot kemi parë që Perëndia mund të flasë me njeriun dhe ky të mbetet i gjallë.</span> <span class="verse"><a name="25">25</a>Po pse duhet të vdesim? Ky zjarr i madh në të vërtetë do të na gllabërojë; në rast se vazhdojmë të dëgjojmë akoma zërin e Zotit, të Perëndisë tonë, ne kemi për të vdekur.</span> <span class="verse"><a name="26">26</a>Sepse, midis gjithë njerëzve, kush është ai që, si ne, ka dëgjuar zërin e Perëndisë të gjallë të flasë në mes të zjarrit dhe ka mbetur i gjallë?</span> <span class="verse"><a name="27">27</a>Afrohu ti dhe dëgjo të gjitha ato që Zoti, Perëndia ynë, do të të thotë, dhe ne do ta dëgjojmë dhe do të bëjmë ato që kërkon ai&quot;.</span> <span class="verse"><a name="28">28</a>Zoti dëgjoi tingullin e fjalëve tuaja ndërsa më flisnit; kështu Zoti më tha: &quot;Unë dëgjova tingullin e fjalëve që ky popull të drejtoi; çdo gjë që ata thanë është mirë.</span> <span class="verse"><a name="29">29</a>Ah, sikur të kishin gjithnjë një zemër të tillë, të më kishin frikë dhe të respektonin tërë urdhërimet e mia, që të rronin gjithnjë në begati ata dhe bijtë e tyre!</span> <span class="verse"><a name="30">30</a>Shko dhe u thuaj: Kthehuni në çadrat tuaja.</span> <span class="verse"><a name="31">31</a>Por ti qëndro këtu me mua dhe unë do të të tregoj tërë urdhërimet, tërë statutet dhe dekretet që do t'u mësosh atyre, me qëllim që t'i zbatojnë në vendin që unë po u jap si trashëgimi&quot;.</span> <span class="verse"><a name="32">32</a>Kini pra kujdes të bëni atë që Zoti, Perëndia juaj, ju ka urdhëruar; mos u shmangni as djathtas, as majtas;</span> <span class="verse"><a name="33">33</a>ecni të tërë në rrugën që Zoti, Perëndia juaj, ju ka caktuar, që të jetoni, të keni mbarësi dhe të zgjatni ditët tuaja në vendin që do të pushtoni&quot;.</span> </p></div</div></div></body></html>