<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>&quot;Ju jeni bijtë e Zotit, Perëndisë tuaj; nuk do të bëni asnjë prerje dhe nuk do të rruheni midis syve për një të vdekur;</span> <span class="verse"><a name="2">2</a>sepse ti je një popull i shenjtë për Zotin, Perëndinë tënd, dhe Zoti të ka zgjedhur për të qenë një popull i tij, një thesar i veçantë ndër të gjithë popujt që janë mbi faqen e dheut.</span> <span class="verse"><a name="3">3</a>Nuk do të hash asgjë të neveritshme.</span> <span class="verse"><a name="4">4</a>Këto janë kafshët që mund të hani: lopa, delja, dhia,</span> <span class="verse"><a name="5">5</a>dreri, gazela, dhia e egër, stambeku, antilopa dhe kaprolli.</span> <span class="verse"><a name="6">6</a>Mund të hani çdo kafshë që e ka thundrën të ndarë, dhe që përtypet midis kafshëve.</span> <span class="verse"><a name="7">7</a>Por nga ato që vetëm përtypen dhe që kanë vetëm thundrën të ndarë nuk do të hani devenë, lepurin dhe baldosën, që përtypen por nuk e kanë thundrën të ndarë; për ju janë të papastra;</span> <span class="verse"><a name="8">8</a>edhe derri, që e ka thundrën të ndarë por nuk përtypet, është i papastër për ju. Nuk do të hani mishin e tyre dhe nuk do të prekni trupat e tyre të vdekur.</span> <span class="verse"><a name="9">9</a>Ndër të gjitha kafshët që rrojnë në ujë, mund të hani të gjitha ato që kanë pendë dhe luspa;</span> <span class="verse"><a name="10">10</a>por nuk do të hani asnjë nga ato që nuk kanë pendë dhe luspa; janë të papastra për ju.</span> <span class="verse"><a name="11">11</a>Mund të hani çdo zog të pastër;</span> <span class="verse"><a name="12">12</a>por nuk do të hani këto: shqiponjën, shqiponjën e detit dhe fajkuan e detit,</span> <span class="verse"><a name="13">13</a>qiftin, fajkuan dhe çdo lloj zhgabe,</span> <span class="verse"><a name="14">14</a>çdo lloj korbi,</span> <span class="verse"><a name="15">15</a>strucin, kukuvajkën mjekroshe, pulëbardhën dhe çdo lloj krahathatë,</span> <span class="verse"><a name="16">16</a>bufin, ibisin, mjellmën,</span> <span class="verse"><a name="17">17</a>pelikanin, martin peshkatarin, kormoranin,</span> <span class="verse"><a name="18">18</a>lejlekun, çdo lloj gate, pupëzën dhe lakuriqin e natës.</span> <span class="verse"><a name="19">19</a>Çdo insekt që fluturon është i papastër për ju; nuk do ta hani.</span> <span class="verse"><a name="20">20</a>Por mund të hani çdo zog që është i pastër.</span> <span class="verse"><a name="21">21</a>Nuk do të hani asnjë kafshë që ka ngordhur në mënyrë të natyrshme; mund t'ua jepni të huajve që janë brenda portave tuaja që t'i hanë ose mund t'ua shisni një të huaji, sepse ti je një popull që i  je shenjtëruar Zotit, Perëndisë tënd. Nuk do  ta gatuash kecin bashkë në qumështin e nënes së tij.</span> <span class="verse"><a name="22">22</a>Do të zotohesh të japësh të dhjetën e asaj që mbjell dhe që të prodhon ara çdo vit.</span> <span class="verse"><a name="23">23</a>Do të hash përpara Zotit, Perëndisë tënd, në vendin që ai ka zgjedhur si vendbanim për emrin e tij, të dhjetën e grurit tënd, të mushtit tënd, të vajit tënd, dhe pjelljen e parë të tufave të bagëtive  të trasha dhe të imta, në mënyrë që ti të  mësosh të kesh gjithnjë frikë nga Zoti, Perëndia yt.</span> <span class="verse"><a name="24">24</a>Por në rast se rruga është shumë e gjatë për ty dhe nuk mund t'i çosh deri atje të dhjetat, sepse vendi që Zoti, Perëndia yt, ka caktuar për të vendosur emrin e tij është shumë larg nga ty, kur Zoti, Perëndia yt, do të të ketë bekuar,</span> <span class="verse"><a name="25">25</a>atëherë do t'i këmbesh ato me para dhe me paratë në dorë do të shkosh në vendin që ka zgjedhur Zoti, Perëndia yt;</span> <span class="verse"><a name="26">26</a>dhe do t'i përdorësh këto para për të blerë të gjitha ato që dëshiron zemra jote: lopë, dele, verë, pije dehëse, ose çfarëdo gjë që dëshiron zemra jote; dhe aty do të hash përpara Zotit, Perëndisë  tënd, dhe do të gëzohesh ti bashkë me familjen  tënde.</span> <span class="verse"><a name="27">27</a>Përveç kësaj nuk do të lesh pas dore Levitin, që banon brenda portave të tua, sepse ai nuk ka pjesë as trashëgimi me ty.</span> <span class="verse"><a name="28">28</a>Në fund të çdo tre viteve, do të vësh mënjanë të gjitha të dhjetat e prodhimeve të tua të vitit të tretë, dhe do t'i vendosësh brenda portave të tua;</span> <span class="verse"><a name="29">29</a>dhe Leviti, që nuk ka pjesë as trashëgimi me ty, dhe i huaji, jetimi dhe e veja që gjenden brenda portave të tua, do të vinë, do të hanë dhe do të ngopen, me qëllim që Zoti, Perëndia yt, të të bekojë në çdo punë që do të të zërë dora&quot;.</span> </p></div</div></div></body></html>