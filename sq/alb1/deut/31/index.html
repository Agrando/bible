<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/deut/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/deut">Deuteronomy</a> &gt <strong>Chapter 31</strong></div><p><span class="verse"><a name="1">1</a>Moisiu shkoi dhe u drejtoi edhe këto fjalë tërë Izraelit,</span> <span class="verse"><a name="2">2</a>dhe u tha banorëve të tij: &quot;Unë jam sot njëqind e njëzet vjeç, nuk mundem më të hyj dhe të dal; përveç kësaj Zoti më ka thënë: &quot;Ti nuk do ta kalosh Jordanin&quot;.</span> <span class="verse"><a name="3">3</a>Zoti, Perëndia yt, do të kalojë ai vetë para teje, dhe do të shkatërrojë para teje këto kombe, dhe ti do t'i shpronësosh; vetë Jozueu do të kalojë para teje, siç e ka thënë Zoti.</span> <span class="verse"><a name="4">4</a>Dhe Zoti do t'u bëjë atyre atë që u bëri Sihonit dhe Ogut, mbretit të Amorejve, dhe vendit të tyre, kur i shkatërroi.</span> <span class="verse"><a name="5">5</a>Zoti do t'i kalojë në pushtetin tuaj dhe ju do t'i trajtoni sipas të gjitha urdhërave që ju kam dhënë.</span> <span class="verse"><a name="6">6</a>Tregohuni të fortë dhe trima, mos kini frikë, mos u trembni prej tyre, sepse Zoti, Perëndia yt, është ai vetë që ecën me ty; ai nuk do të të lërë dhe nuk ka për të të braktisur&quot;.</span> <span class="verse"><a name="7">7</a>Pastaj Moisiu thirri Jozueun dhe i tha në prani të të gjithë Izraelit: &quot;Qofsh i fortë dhe trim, sepse ti do të hysh bashkë me këtë popull në vendin që Zoti u betua t'u japë etërve të tyre, dhe ti do t'ua japësh atyre si trashëgimi</span> <span class="verse"><a name="8">8</a>Përveç kësaj Zoti vetë ecën para teje; ai do të jetë me ty; nuk do të të lërë dhe s'ka për të të braktisur; mos u tremb dhe mos u tmerro&quot;.</span> <span class="verse"><a name="9">9</a>Kështu Moisiu e shkrojti këtë ligj dhe ia dorëzoi priftërinjve, bijve të Levit, që mbajnë arkën e besëlidhjes të Zotit dhe të gjithë pleqve të Izraelit.</span> <span class="verse"><a name="10">10</a>Pastaj Moisiu i urdhëroi ata, duke thënë: &quot;Në fund të çdo shtatë vjetve, në kohën e caktuar si vit i faljes, në festën e Kasolleve,</span> <span class="verse"><a name="11">11</a>kur tërë Izraeli do të vijë të paraqitet përpara Zotit, Perëndisë tënd, në vendin që ai ka zgjedhur, do të lexosh këtë ligj para tërë Izraelit, në veshët e tërë izraelitëve.</span> <span class="verse"><a name="12">12</a>Do të mbledhësh popullin, burra, gra, fëmijë dhe të huajin që ndodhet brenda portave të tua, që të dëgjojnë dhe të mësojnë të kenë frikë nga Zoti, Perëndia juaj, dhe të kenë kujdes të zbatojnë në praktikë tërë fjalët e këtij ligji,</span> <span class="verse"><a name="13">13</a>kështu që bijtë e tyre që akoma nuk e njohin, të dëgjojnë Zotin, Perëndinë tuaj, dhe të kenë frikë prej tij, për të gjithë kohën që do të jetoni në vendin që ju po hyni ta pushtoni, duke kaluar Jordanin&quot;.</span> <span class="verse"><a name="14">14</a>Pastaj Zoti i tha Moisiut: &quot;Ja, dita e vdekjes sate po afrohet; thirr Jozueun dhe paraqituni në çadrën e mbledhjes me qëllim që të mund t'i jap urdhrat e mia&quot;. Moisiu dhe Jozueu shkuan, pra, të paraqiten në çadrën e mbledhjes.</span> <span class="verse"><a name="15">15</a>Dhe Zoti u paraqit në çadër në një shtyllë reje; dhe shtylla e resë u ndal në hyrjen e çadrës.</span> <span class="verse"><a name="16">16</a>Dhe Zoti i tha Moisiut: &quot;Ja, ti do të shkosh të flesh bashkë me etërit e tu; dhe ky popull do të çohet dhe do të kurvërohet duke shkuar pas perëdive të huaja të vendit në mes të të cilit po shkon;  dhe do të më braktisë mua dhe do të shkelë  besëlidhjen që kam lidhur me të.</span> <span class="verse"><a name="17">17</a>Dhe atë ditë zemërimi im do të ndizet kundër tyre; unë do t'i braktis dhe do t'u fsheh fytyrën time, dhe do të përpihen. Shumë të këqia dhe fatkeqësi do t'u bien përsipër; dhe atë ditë ata do të thonë:  &quot;Këto të këqia na kanë zënë ndofta sepse  Perëndia ynë nuk është në mes nesh?&quot;.</span> <span class="verse"><a name="18">18</a>Atë ditë unë do ta fsheh me siguri fytyrën time për shkak të tërë të këqiave që ata kanë bërë, duke iu drejtuar perëndive të tjera.</span> <span class="verse"><a name="19">19</a>Tani shkruajeni për ju këtë kantik dhe mësojuani bijve të Izraelit; vëreni në gojën e tyre, me qëllim që ky kantik të më shërbejë si dëshmi kundër bijve të Izraelit.</span> <span class="verse"><a name="20">20</a>Kur t'i kem futur në vendin, që u premtova etërve të tyre me betim, aty ku rrjedh qumësht dhe mjaltë, dhe ata të kenë ngrënë, të jenë ngopur dhe të kenë vënë dhjamë, atëherë do t'u drejtohen perëndive  të tjera për t'i shërbyer, dhe do të  përçmojnë dhe do të shkelin besëlidhjen time.</span> <span class="verse"><a name="21">21</a>Atëherë do të ndodhë që kur shumë të këqia dhe fatkeqësi do t'u kenë zënë, ky himn fetar do të dëshmojë kundër tyre, sepse ai nuk do të harrohet dhe do të mbetet mbi buzët e pasardhësve të tyre; unë  njoh në fakt qëllimet e tyre, edhe para se  t'i kem futur në vendin që u kam premtuar me betim&quot;.</span> <span class="verse"><a name="22">22</a>Kështu Moisiu e shkrojti atë ditë këtë kantik dhe ua mësoi bijve të Izraelit.</span> <span class="verse"><a name="23">23</a>Pastaj i dha urdhërat e tij Jozueut, birit të Nunit dhe i tha: &quot;Të jesh i fortë dhe trim, sepse ti do t'i futësh bijtë e Izraelit në vendin që u kam premtuar me betim; dhe unë do të jem me ty&quot;.</span> <span class="verse"><a name="24">24</a>Kur Moisiu mbaroi së shkruari në një libër tërë fjalët e këtij ligji,</span> <span class="verse"><a name="25">25</a>u dha këtë urdhër Levitëve që mbanin arkën e besëlidhjes të Zotit, duke thënë:</span> <span class="verse"><a name="26">26</a>&quot;Merreni këtë libër të ligjit dhe vendoseni në arkën e besëlidhjes të Zotit, Perëndisë tuaj, me qëllim që të mbetet si një dëshmi kundër teje;</span> <span class="verse"><a name="27">27</a>sepse unë e njoh frymën tëndë rebele dhe fortësinë e qafës sate. Ja, sot kur akoma jam i gjallë midis jush, ju u bëtë rebelë kundër Zotit; aq më tepër do të bëheni mbas vdekjes sime!</span> <span class="verse"><a name="28">28</a>Mblidhni pranë meje të gjithë pleqtë e fiseve tuaja dhe zyrtarët tuaj, me qëllim që të dëgjojnë këto fjalë dhe unë të thërras të dëshmojnë kundër tyre qiellin dhe tokën.</span> <span class="verse"><a name="29">29</a>Sepse unë e di që, mbas vdekjes sime, do të korruptoheni plotësisht dhe do të largoheni nga rruga që ju kam urdhëruar, dhe ditët e fundit do të goditeni nga fatkeqësia, sepse keni për të bërë atë  që është e keqe për sytë e Zotit, duke provokuar  indinjatën e tij me veprën e duarve tuaja&quot;.</span> <span class="verse"><a name="30">30</a>Kështu Moisiu, në veshët e të gjithë asamblesë së Izraelit, shqiptoi fjalët e këtij kantiku deri në fund.</span> </p></div</div></div></body></html>