<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/deut/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/deut">Deuteronomy</a> &gt <strong>Chapter 33</strong></div><p><span class="verse"><a name="1">1</a>Ky është bekimi me të cilin Moisiu, njeri i Perëndisë, bekoi bijtë e Izraelit, para se të vdiste.</span> <span class="verse"><a name="2">2</a>Dhe u tha: &quot;Zoti erdhi nga Sinai dhe u ngrit mbi ta në Seir; u paraqit në madhështinë e tij nga mali Paran, arriti nga mesi i një morie shenjtorësh; nga e djathta e tyre dilte për ta një ligj i zjarrtë.</span> <span class="verse"><a name="3">3</a>Me siguri ai i do popujt; të gjithë shenjtorët e tij janë në duart e tua; ata janë ulur në këmbët e tua, secili i dëgjon fjalët e tua.</span> <span class="verse"><a name="4">4</a>Moisiu na ka urdhëruar një ligj, një trashëgimi të asamblesë së Jakobit.</span> <span class="verse"><a name="5">5</a>Ai ka qenë mbret në Jeshuruni, kur mblidheshin krerët e popullit, tërë fiset e Izraelit tok.</span> <span class="verse"><a name="6">6</a>Rroftë Rubeni dhe mos vdektë; por njerëzit e tij mbetshin pak&quot;.</span> <span class="verse"><a name="7">7</a>Judës përkundrazi i tha këto: &quot;Dëgjo, o Zot, zërin e Judës dhe ktheje tek populli i tij; dora e tij lufton për çështjen e tij; bëhu ti një ndihmës i tij kundër armiqve të tij.</span> <span class="verse"><a name="8">8</a>Pastaj për Levin tha: &quot;Thumimët dhe Urimët e tu i përkasin njeriut tënd besimtar, që ti provove në Masa dhe me të cilin je grindur në ujërat e Meribës.</span> <span class="verse"><a name="9">9</a>Ai thotë për të atin dhe për të ëmën: &quot;Unë nuk i kam parë&quot;; ai nuk i njohu vëllezërit e tij dhe nuk njohu bijtë; sepse Levitët kanë respektuar fjalën tënde dhe kanë ruajtur besëlidhjen tënde.</span> <span class="verse"><a name="10">10</a>Ata u mësojnë dekretet e tua Jakobit dhe ligjin tënd Izraelit; vënë temjanin para teje dhe tërë olokaustin mbi altarin tënd.</span> <span class="verse"><a name="11">11</a>O Zot, beko forcën e tij dhe prano veprën e duarve të tij. Shpo tej e përtej ata që ngrejnë krye kundër atij dhe që e urrejnë, me qëllim që të mos ngrihen më&quot;.</span> <span class="verse"><a name="12">12</a>Përsa i përket Beniaminit, ai tha: &quot;I dashuri i Zotit do të banojë me siguri pranë tij. Zoti do ta mbrojë vazhdimisht dhe do të banojë në krahët e tij&quot;.</span> <span class="verse"><a name="13">13</a>Përsa i përket Jozefit, ai tha: &quot;Vendi i tij qoftë i bekuar nga Zoti me dhurata të çmuara të qiellit, me vesën, me ujërat e humnerës që ndodhet poshtë,</span> <span class="verse"><a name="14">14</a>me frytet e çmuara të diellit, me prodhimet e çmuara të çdo muaji,</span> <span class="verse"><a name="15">15</a>me prodhimet më të mira të maleve të lashta, me dhuratat e çmuara të kodrave të përjetshme,</span> <span class="verse"><a name="16">16</a>me dhuratat e çmuara të tokës dhe të të gjitha gjërave që ajo përmban. Favori i atij që ishte në ferrishte të bjerë mbi kryet e Jozefit, mbi majën e kokës së atij që është zgjedhur ndërmjet vëllezërve të tij!</span> <span class="verse"><a name="17">17</a>Madhështia e tij është si ajo e demit të tij të parëlindur, brirët e tij janë si brirët e një bualli. Me to do të shpojë tërë popujt, deri në skajet e dheut. Këto janë moritë e Efraimit. Këto janë mijërat e Manasit&quot;.</span> <span class="verse"><a name="18">18</a>Përsa i përket Zabulonit, ai tha: &quot;Gëzoje, Zabulon, daljen tënde, dhe ti Isakar, ndejtjen në çadrat e tua!</span> <span class="verse"><a name="19">19</a>Ata do të thërrasin popujt në mal dhe aty do të ofrojnë flijime drejtësie; sepse ata do të thithin bollëkun e detrave dhe thesaret e fshehura në rërë&quot;.</span> <span class="verse"><a name="20">20</a>Përsa i përket Gadit, ai tha: &quot;I bekuar qoftë ai që e shtrin Gadin. Ai rri shtrirë si një luaneshë dhe copëton krahë dhe kafkë.</span> <span class="verse"><a name="21">21</a>Ai shtie në dorë pjesën e parë për veten e tij, sepse aty ishte pjesa e parë e rezervuar e udhëheqësit; ai erdhi me krerët e popullit dhe zbatoi drejtësinë e Zotit dhe dekretet e tij me Izraelin&quot;.</span> <span class="verse"><a name="22">22</a>Përsa i përket Danit, ai tha: &quot;Dani është një luan i vogël, që hidhet nga Bashani&quot;.</span> <span class="verse"><a name="23">23</a>Përsa i përket Neftalit, ai tha: &quot;O Neftali, i ngopur me favore dhe i mbushur me bekime të Zotit, pushto perëndimin dhe jugun&quot;.</span> <span class="verse"><a name="24">24</a>Përsa i përket Asherit, ai tha: &quot;Më i bekuari nga tërë bijtë qoftë Asheri! Le të jetë i preferuari i vëllezërve të tij dhe të zhysë këmbën e tij në vaj.</span> <span class="verse"><a name="25">25</a>Sandalet e tij të jenë prej hekuri dhe prej bronzi, dhe forca jote të vazhdojë sa janë ditët e tua.</span> <span class="verse"><a name="26">26</a>Askush nuk është barabar me Perëndinë e Jeshurunit, që shkon me kalë nëpër qiejtë në ndihmën tënde dhe shkon mbi retë me madhështinë e tij.</span> <span class="verse"><a name="27">27</a>Perëndia i kohëve të lashta është streha jote dhe poshtë teje ndodhen krahët e tij të përjetshëm. Ai do ta dëbojë armikun para teje dhe do të thotë: &quot;Shkatërroje!&quot;.</span> <span class="verse"><a name="28">28</a>Atëherë Izraeli do ta ndiejë veten të sigurtë, në një vend gruri dhe mushti; dhe qielli i tij di të japë vesë.</span> <span class="verse"><a name="29">29</a>Ti je i lumtur, o Izrarel! Kush është barabar me ty, o popull i shpëtuar nga Zoti? Ai është mburoja që të ndihmon dhe shpata e lavdisë sate. Armiqtë e tu do të të nënshtrohen dhe ti do të shkelësh vendet e tyre të larta&quot;.</span> </p></div</div></div></body></html>