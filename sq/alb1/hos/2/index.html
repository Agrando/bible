<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/hos">Hosea</a> &gt <strong>Chapter 2</strong></div><p><span class="verse"><a name="1">1</a>&quot;U thoni vëllezërve tuaj: &quot;Ami&quot;, dhe motrave tuaja &quot;Ruhamah&quot;.</span> <span class="verse"><a name="2">2</a>Protestoni kundër nënës suaj, protestoni, sepse ajo nuk është gruaja ime dhe unë nuk jam burri i saj. Le të heqë nga fytyra e saj shenjat e prostitucioneve të saj dhe shenjat e shkeljeve të kurorës nga sisët e saj;</span> <span class="verse"><a name="3">3</a>përndryshe do ta zhvesh lakuriq dhe do ta bëj si në ditën e lindjes së saj; do ta katandis në një shkreti, do ta bëj si një tokë të zhuritur dhe do ta bëj të vdesë nga etja.</span> <span class="verse"><a name="4">4</a>Nuk do të kem mëshirë për bijtë e saj, sepse janë bij prostitucioni.</span> <span class="verse"><a name="5">5</a>Nëna e tyre u kurvërua në fakt, ajo që është ngjizur është sjellë në mënyrë të turpshme, sepse ka thënë: &quot;Do t'u shkoj pas dashnorëve të mi, që më japin bukën time dhe ujin tim, leshin tim dhe lirin tim, vajin tim dhe pijen time&quot;.</span> <span class="verse"><a name="6">6</a>Prandaj ja, do të të zë rrugën me ferra, do ta mbyll me një mur dhe kështu nuk do të gjejë më shtigjet e saj.</span> <span class="verse"><a name="7">7</a>Do të rendë pas dashnorëve të saj, por nuk do t'i arrijë; do t'i kërkojë, por nuk do t'i gjejë. Atëherë do të thotë: &quot;Do të kthehem te burri im i parë, sepse për mua ishte më mirë atëherë se tani&quot;.</span> <span class="verse"><a name="8">8</a>Ajo nuk kuptoi që unë i jepja grurë, musht dhe vaj dhe shtoja argjendin dhe arin e saj, që ata i ofronin Baalit.</span> <span class="verse"><a name="9">9</a>Prandaj unë do të marr përsëri grurin tim në kohën e vet dhe mushtin tim në stinën e vet; do t'i heq leshin tim dhe lirin tim, që shërbenin për të mbuluar lakuriqësinë e saj.</span> <span class="verse"><a name="10">10</a>Atëherë do të zbuloj turpet e saj në sytë e dashnorëve të saj dhe askush nuk do ta shpëtojë nga dora ime.</span> <span class="verse"><a name="11">11</a>Gjithashtu do t'u jap fund gëzimeve të saj, festave të saj, hënave të reja të saj, të shtunave të saj dhe gjithë solemniteteve të saj.</span> <span class="verse"><a name="12">12</a>Do të shkatërroj pastaj vreshtat e saj dhe fiqtë e saj për të cilët ajo thoshte: &quot;Këto janë dhuratat që më kanë dhënë dashnorët e mi&quot;. Kështu do t'i katandis në një shkurrnajë dhe kafshët e fushave do t'i hanë.</span> <span class="verse"><a name="13">13</a>Do ta dënoj pastaj për ditët e Baalit, kur u digjte atyre temjan, kur zbukurohej me vathë dhe me xhevahire dhe u shkonte pas dashnorëve të saj, por më harronte mua&quot;, thotë Zoti.</span> <span class="verse"><a name="14">14</a>&quot;Prandaj, ja, unë do ta tërheq pas meje, do ta çoj në shkretëtirë dhe do t'i flas zemrës së saj.</span> <span class="verse"><a name="15">15</a>Atëherë do t'i jap vreshtat e saj dhe luginën e Akorit si portë e shpresës; atje ajo do të këndojë si në ditët e rinisë së saj, ashtu si veproi kur dolin nga vendi i Egjiptit.</span> <span class="verse"><a name="16">16</a>Atë ditë do të ndodhë, thotë Zoti, që ti do të më quash: &quot;Burri im&quot;, dhe nuk do të më quash më: &quot;Baali im&quot;.</span> <span class="verse"><a name="17">17</a>Do të heq nga goja e saj emrat e Baalëve dhe nuk do t'i kujtojnë më emrat e tyre.</span> <span class="verse"><a name="18">18</a>Atë ditë do të bëj për ta një besëlidhje me kafshët e fushave, me shpendët e qiellit dhe me rrëshqanorët e tokës. Do të thyej harkun, shpatën dhe luftën duke i eliminuar nga toka dhe do të bëj të prehen të qetë.</span> <span class="verse"><a name="19">19</a>Do të fejohesh me mua përjetë; do të fejohesh me mua në drejtësi, në paanshmëri, në mirësi dhe në dhembshuri.</span> <span class="verse"><a name="20">20</a>Do të fejohesh me mua në besnikëri, dhe ti do të njohësh Zotin.</span> <span class="verse"><a name="21">21</a>Atë ditë do të ndodhë që unë do të përgjigjem&quot;, thotë Zoti. &quot;Do t'i përgjigjem qiellit dhe ky do t'i përgjigjet tokës;</span> <span class="verse"><a name="22">22</a>dhe toka do të përgjigjet me grurin, mushtin dhe vajin, dhe këta do t'i përgjigjen Jezreelit.</span> <span class="verse"><a name="23">23</a>Unë do të mbjell për vete mbi tokë dhe do të më vijë keq për Lo-ruhamahun; dhe do t'i them Lo-amit: &quot;Ti je populli im&quot;, dhe ai do më përgjigjet: &quot;Ti je Perëndia im&quot;&quot;.</span> </p></div</div></div></body></html>