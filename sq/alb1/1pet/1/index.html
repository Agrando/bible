<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1pet">1 Peter</a> &gt <strong>Chapter 1</strong></div><p><span class="verse"><a name="1">1</a>Qoftë bekuar Perëndia edhe Ati i Zotit tonë Jezu Krisht, i cili me anë të mëshirës së tij të madhe na rilindi për një shpresë të gjallë me anë të ringjalljes së Jezu Krishtit prej së vdekurish,</span> <span class="verse"><a name="2">2</a>për një trashëgim të paprishshëm, të panjollë dhe të pafishkur, që është ruajtur në qiejt për ju,</span> <span class="verse"><a name="3">3</a>që nga fuqia e Perëndisë me anë të besimit jeni të ruajtur, për shpëtimin gati për t'u zbuluar në kohët e fundit.</span> <span class="verse"><a name="4">4</a>Për këtë gëzohuni, ndonëse, në qoftë se duhet, për pak kohë, tani duhet të trishtoheni nga prova të ndryshme,</span> <span class="verse"><a name="5">5</a>që prova e besimit tuaj, që është shumë më i çmuar nga ari që prishet, edhe pse provohet me zjarr, të dalë për lëvdim, nder e lavdi në zbulesën e Jezu Krishtit,</span> <span class="verse"><a name="6">6</a>të cilin, megjithëse ju nuk e keni parë, e doni, duke besuar në të, megithëse tani nuk e shihni, dhe ngazëllohuni nga një hare e patregueshme dhe e lavdishme,</span> <span class="verse"><a name="7">7</a>duke arritur përmbushjen e besimit tuaj, shpëtimin e shpirtrave.</span> <span class="verse"><a name="8">8</a>Për këtë shpëtim kërkuan dhe hetuan profetët që profetizuan nga hirin për ju,</span> <span class="verse"><a name="9">9</a>duke kërkuar të njohin kohën dhe rrethanat që tregonte Fryma e Krishtit që ishte në ta, dhe që dëshmonte që më parë për vuajtjet që do të vinin mbi Krishtin dhe për lavditë që do të pasonin.</span> <span class="verse"><a name="10">10</a>Dhe atyre iu zbulua se ata i administronin jo për vete, po për ne, ato gjëra që po ju rrëfehen tani nga ata që ju kanë predikuar ungjillin, me anë të Frymës së Shenjtë të dërguar nga qielli; gjëra të cilat engjëjt dëshirojnë t'i vëzhgojnë.</span> <span class="verse"><a name="11">11</a>Prandaj, ngjeshni ijët e mendjes suaj, rrini zgjuar dhe mbani shpresë të plotë në hirin që do vijë mbi ju në zbulesën e Jezu Krishtit.</span> <span class="verse"><a name="12">12</a>Si bij të bindur, mos iu përshtatni lakmive të mëparshme kur ishit në padijen tuaj,</span> <span class="verse"><a name="13">13</a>por ashtu si është i shenjtë ai që ju thirri, të jini edhe ju të shenjtë në gjithë sjelljen tuaj,</span> <span class="verse"><a name="14">14</a>sepse është shkruar: ''Jini të shenjtë, sepse unë jam i shenjtë''.</span> <span class="verse"><a name="15">15</a>Dhe në qoftë se thërrisni si Atë atë që, pa favorizuar njeri, gjykon sipas veprës së gjithsecilit, kalojeni kohën e shtegtimit tuaj mbi dhe me frikë,</span> <span class="verse"><a name="16">16</a>duke ditur se jo me anë gjërash që prishen, si argjendi ose ari, jeni shpenguar nga mënyra e kotë e të jetuarit të trashëguar nga etërit,</span> <span class="verse"><a name="17">17</a>por nga gjaku i çmuar i Krishtit, si të Qengjit të patëmetë dhe të panjollë,</span> <span class="verse"><a name="18">18</a>të paranjohur përpara krijimit të botës, por të shfaqur kohët e fundit për ju,</span> <span class="verse"><a name="19">19</a>që, nëpërmjet tij, të besoni në Perëndinë që e ringjalli prej së vdekurish dhe i dha lavdi, që besimi juaj dhe shpresa të jenë në Perëndinë.</span> <span class="verse"><a name="20">20</a>Mbasi të pastroni shpirtrat tuaj me bindjen ndaj së vërtetës me anë të Frymës, për të pasur një dashuri vëllazërore pa hipokrizi, të doni fort njeri tjetrin me zemër të pastër,</span> <span class="verse"><a name="21">21</a>sepse jeni ringjizur jo nga një farë që prishet, por që nuk prishet, me anë të fjalës së Perëndisë së gjallë dhe që mbetet përjetë.</span> <span class="verse"><a name="22">22</a>Sepse çdo mish është si bari dhe çdo lavdi njeriu si lule e barit; bari thahet dhe lulja bie,</span> <span class="verse"><a name="23">23</a>por fjala e Zotit mbetet përjetë, dhe kjo është fjala që ju është shpallur.</span> <span class="verse"><a name="24">24</a>Hiqni tej, pra, çdo ligësi dhe çdo mashtrim, hipokrizitë, smirat dhe çdo shpifje,</span> <span class="verse"><a name="25">25</a>posi foshnja të sapolindura, të dëshironi fort qumështin e pastër të fjalës, që të rriteni me anë të tij,</span> </p></div</div></div></body></html>