<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 2</strong></div><p><span class="verse"><a name="1">1</a>Kështu përfunduan qielli dhe toka si dhe tërë ushtria e tyre.</span> <span class="verse"><a name="2">2</a>Ndërkaq ditën e shtatë Perëndia mbaroi veprën që kishte kryer dhe ditën e shtatë u çlodh nga gjithë vepra që kishte kryer.</span> <span class="verse"><a name="3">3</a>Dhe Perëndia bekoi ditën e shtatë dhe e shenjtëroi, sepse atë ditë Perëndia u çlodh nga gjithë vepra që kishte krijuar dhe kryer.</span> <span class="verse"><a name="4">4</a>Këto janë origjina e qiellit dhe e tokës kur u krijuan, ditën që Zoti Perëndi krijoi tokën dhe qiellin.</span> <span class="verse"><a name="5">5</a>Nuk kishte ende mbi tokë asnjë shkurrëz në fushë dhe asnjë bar nuk kishte mbirë ende në fushë, sepse Zoti Perëndi nuk kishte hedhur asnjë shi mbi tokën dhe nuk ekzistonte njeriu për të punuar tokën.</span> <span class="verse"><a name="6">6</a>Por nga toka ngjitej një avull që ujiste tërë sipërfaqen e tokës.</span> <span class="verse"><a name="7">7</a>Atëherë Zoti Perëndi formoi njeriun nga pluhuri i tokës, i fryu në vrimat e hundës një frymë jete, dhe njeriu u bë një qenie e gjallë.</span> <span class="verse"><a name="8">8</a>Pastaj Zoti Perëndi mbolli një kopsht në Eden, në lindje, dhe vendosi në të njeriun që kishte formuar.</span> <span class="verse"><a name="9">9</a>Pastaj Zoti Perëndi bëri që të mbijnë nga toka lloj-lloj pemësh të këndshme nga pamja dhe që jepnin fruta të mira për t'u ngrënë; në mes të kopshtit gjendeshin edhe pema e jetës dhe pema e njohjes të së mirës dhe të së keqes.</span> <span class="verse"><a name="10">10</a>Një lumë dilte nga Edeni për të ujitur kopshtin dhe ndahej në katër rrjedha uji.</span> <span class="verse"><a name="11">11</a>Emri i lumit të parë është Pishon; është ai që rrethon tërë vendin e Havilahut, ku ka flori;</span> <span class="verse"><a name="12">12</a>dhe floriri i këtij vendi është i mirë; aty gjenden gjithashtu bdeli dhe guri i oniksit.</span> <span class="verse"><a name="13">13</a>Emri i lumit të dytë është Gihon, dhe ai rrethon tërë vendin e Kushit.</span> <span class="verse"><a name="14">14</a>Emri i lumit të tretë është Tigri, dhe është ai që rrjedh në lindje të Asirisë. Lumi i katërt është Eufrati.</span> <span class="verse"><a name="15">15</a>Zoti Perëndi e mori pra njeriun dhe e futi në kopshtin e Edenit, me qëllim që ta punonte dhe ta ruante.</span> <span class="verse"><a name="16">16</a>Dhe Zoti Perëndi e urdhëroi njeriun duke i thënë: &quot;Ha bile lirisht nga çdo pemë e kopshtit;</span> <span class="verse"><a name="17">17</a>por mos ha nga pema e njohjes të së mirës dhe të së keqes, sepse ditën që do të hash prej saj ke për të vdekur me siguri&quot;.</span> <span class="verse"><a name="18">18</a>Pastaj Zoti Perëndi tha: &quot;Nuk është mirë që njeriu të jetë vetëm; unë do t'i bëj një ndihmë që i leverdis&quot;.</span> <span class="verse"><a name="19">19</a>Dhe Zoti Perëndi formoi nga dheu tërë kafshët e fushës dhe tërë zogjtë e qiellit dhe i çoi te njeriu për të parë si do t'i quante; dhe sido që njeriu t'i quante qeniet e gjalla, ai do të ishte emri i tyre.</span> <span class="verse"><a name="20">20</a>Dhe njeriu u vuri emra tërë bagëtisë, zogjve të qiellit dhe çdo kafshe të fushave; por për njeriun nuk u gjend asnjë ndihmë e përshtatshme për të.</span> <span class="verse"><a name="21">21</a>Atëherë Zoti Perëndi e futi në një gjumë të thellë njeriun, të cilin e zuri gjumi; dhe mori një nga brinjët e tij dhe e mbylli mishin në atë vend.</span> <span class="verse"><a name="22">22</a>Pastaj Zoti Perëndi me brinjën që i kishte hequr njeriut formoi një grua dhe e çoi te njeriu.</span> <span class="verse"><a name="23">23</a>Dhe njeriu tha: &quot;Kjo së fundi është kocka e kockave të mia dhe mishi i mishit tim. Ajo do të quhet grua sepse është nxjerrë nga burri&quot;.</span> <span class="verse"><a name="24">24</a>Për këtë arsye njeriu do të braktisë babanë dhe nënën e tij dhe do të bashkohet me gruan e tij, dhe do të jenë një mish i vetëm.</span> <span class="verse"><a name="25">25</a>Dhe burri e gruaja e tij ishin që të dy lakuriq dhe nuk kishin turp prej kësaj.</span> </p></div</div></div></body></html>