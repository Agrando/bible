<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 20</strong></div><p><span class="verse"><a name="1">1</a>Abrahami u zhvendos së këtejmi duke vajtur në Negev, dhe banoi në Kadesh dhe në Shur mandej u vendos në Gerar.</span> <span class="verse"><a name="2">2</a>Tani Abrahami thoshte për Sarën, gruan e tij: &quot;Éshtë motra ime&quot;. Kështu Abimeleku, mbreti i Gerarit, dërgoi njerëz për të marrë Sarën.</span> <span class="verse"><a name="3">3</a>Por Perëndia iu shfaq Abimelekut në një ëndërr nate dhe i tha: &quot;Ja, ti je duke vdekur, për shkak të gruas që ke marrë, sepse ajo është e martuar&quot;.</span> <span class="verse"><a name="4">4</a>Por Abimeleku nuk i ishte afruar asaj dhe tha: &quot;Zot, a do ta shkatërroje një komb, edhe sikur ai të ishte i drejtë?</span> <span class="verse"><a name="5">5</a>Ai nuk më ka thënë: &quot;Éshtë motra ime&quot;, dhe ajo vetë ka thënë: &quot;Éshtë vëllai im&quot;? E bëra këtë gjë me ndershmërinë e zemrës sime dhe me duar të pafajshme&quot;.</span> <span class="verse"><a name="6">6</a>Dhe Perëndia i tha në ëndërr: &quot;Po, unë e di që e ke bërë këtë gjë me ndershmërinë e zemrës sate, ndaj të ndalova të kryesh një mëkat kundër meje; ndaj nuk të lejova ta prekësh.</span> <span class="verse"><a name="7">7</a>Tani ktheja gruan këtij njeriu, sepse ai është një profet; dhe do të lutet për ty dhe ti ke për të jetuar. Por, në rast se nuk ia kthen, dije që me siguri ke për të vdekur, ti dhe tërë njerëzit e tu&quot;.</span> <span class="verse"><a name="8">8</a>Kështu Abimeleku u zgjua herët në mëngjes, thirri gjithë shërbëtorët e tij dhe u tregoi tërë këto gjëra. Dhe ata njerëz i zuri një frikë e madhe.</span> <span class="verse"><a name="9">9</a>Pastaj Abimeleku thirri Abrahamin dhe i tha: &quot;Ç'na bëre? Dhe çfarë kam bërë unë kundër teje që më solle një mëkat kaq të madh si mua ashtu edhe mbretërisë sime? Ti më bëre gjëra që nuk duheshin bërë&quot;.</span> <span class="verse"><a name="10">10</a>Pastaj Abimeleku i tha Abrahamit: &quot;Çfarë mendoje të bëje duke vepruar në këtë mënyrë?&quot;.</span> <span class="verse"><a name="11">11</a>Abrahami u përgjegj: &quot;E bëra sepse thoja me veten time: &quot;Sigurisht, në këtë vend nuk kanë frikë nga Perëndia; dhe do të më vrasin për shkak të gruas sime&quot;.</span> <span class="verse"><a name="12">12</a>Përveç kësaj ajo është në të vërtetë motra ime, bijë e babait tim, por jo bijë e nënës sime; dhe pastaj u bë gruaja ime.</span> <span class="verse"><a name="13">13</a>Dhe kur Perëndia më çoi të bredh larg shtëpisë së babait tim, unë i thashë: &quot;Ky është favori që do të më bësh; kudo që të shkojmë, do të thuash për mua: Éshtë vëllai im&quot;&quot;.</span> <span class="verse"><a name="14">14</a>Atëherë Abimeleku mori dhentë, qetë, shërbyesit dhe shërbëtoret, dhe ia dha Abrahamit; dhe i kthehu gruan e tij Sara.</span> <span class="verse"><a name="15">15</a>Pastaj Abimeleku tha: &quot;Ja, vendi im të qëndron përpara; qëndro aty ku të pëlqen&quot;.</span> <span class="verse"><a name="16">16</a>Dhe Sarës i tha: &quot;Ja, unë i dhashë vëllait tënd njëmijë copë argjendi; kjo do të shërbejë për të mbuluar fyerjen që të është bërë para të gjithë atyre që janë me ty; kështu je e përligjur para të gjithëve&quot;.</span> <span class="verse"><a name="17">17</a>Atëherë Abrahami iu lut Perëndisë dhe Perëndia shëroi Abimelekun, gruan e tij dhe shërbyeset e saj, dhe ato mundën të pjellin.</span> <span class="verse"><a name="18">18</a>Sepse Zoti e kishte shterpëzuar plotësisht tërë shtëpinë e Abimelekut, për shkak të Sarës, gruas së Abrahamit.</span> </p></div</div></div></body></html>