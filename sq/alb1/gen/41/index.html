<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 41</strong></div><p><span class="verse"><a name="1">1</a>Por ndodhi që mbas dy vitesh të plota Faraoni pa një ëndërr. Ai ndodhej pranë një lumi,</span> <span class="verse"><a name="2">2</a>dhe ja që ndërsa po ngjiten nga lumi shtatë lopë, të hijshme e të majme, që nisën të kullosin ndër xunkthe.</span> <span class="verse"><a name="3">3</a>Pas atyre, u ngjitën nga lumi shtatë lopë të tjera të shëmtuara dhe të dobëta, dhe u ndalën pranë të parave në bregun e lumit.</span> <span class="verse"><a name="4">4</a>Tani lopët e shëmtuara dhe të dobëta hëngrën lopët e hijshme dhe të majme. Pastaj Faraoni u zgjua.</span> <span class="verse"><a name="5">5</a>Më pas e zuri gjumi përsëri dhe pa një ëndërr të dytë; dhe, ja, shtatë kallinj të trashë dhe të bukur që dilnin nga një kërcell i vetëm.</span> <span class="verse"><a name="6">6</a>Pastaj, ja, shtatë kallinj të hollë dhe të tharë nga era lindore, që mbinin pas tyre.</span> <span class="verse"><a name="7">7</a>Dhe kallinjtë e hollë gëlltitën shtatë kallinjtë e trashë dhe të plotë. Atëherë Faraoni u zgjua dhe, ja, ishte një ëndërr.</span> <span class="verse"><a name="8">8</a>Në mëngjes shpirti i tij qe i trazuar, dhe dërgoi e thirri tërë magjistarët dhe të diturit e Egjiptit; pastaj Faraoni u tregoi ëndrrat e tij, por asnjeri prej tyre nuk qe në gjendje t'ia interpretonte Faraonit.</span> <span class="verse"><a name="9">9</a>Atëherë kryekupëmbajtësi i foli Faraonit duke i thënë: &quot;Sot kujtoj gabimet e mia.</span> <span class="verse"><a name="10">10</a>Faraoni ishte zemëruar me shërbëtorët e tij dhe më kishte futur në burg në shtëpinë e kreut të rojeve, mua dhe kryebukëpjekësin.</span> <span class="verse"><a name="11">11</a>Po atë natë, unë dhe ai pamë një ëndërr; secili pa një ëndërr që kishte kuptimin e tij.</span> <span class="verse"><a name="12">12</a>Me ne ishte edhe një hebre i ri, shërbëtor i kreut të rojeve; atij i treguam ëndrrat tona dhe ai na i interpretoi, duke i dhënë secilit interpretimin e ëndrrës së tij.</span> <span class="verse"><a name="13">13</a>Dhe gjërat u zhvilluan pikërisht simbas interpretimit që na kishte dhënë ai. Faraoni më rivendosi në detyrën time dhe e vari tjetrin&quot;.</span> <span class="verse"><a name="14">14</a>Atëherë Faraoni dërgoi ta thërrisnin Jozefin, që e nxorrën menjëherë nga burgu nëntokësor. Kështu ai u rrua, ndërroi rrobat dhe erdhi te Faraoni.</span> <span class="verse"><a name="15">15</a>Dhe Faraoni i tha Jozefit: &quot;Kam parë një ëndërr dhe askush nuk është në gjëndje ta interpretojë; por kam dëgjuar për ty se, kur ke dëgjuar një ëndërr, je në gjendje ta interpretosh&quot;.</span> <span class="verse"><a name="16">16</a>Jozefi iu përgjegj Faraonit duke i thënë: &quot;Nuk jam unë, por Perëndia do të japë një përgjigje për të mirën e Faraonit&quot;.</span> <span class="verse"><a name="17">17</a>Atëherë Faraoni i tha Jozefit: &quot;Ja, në ëndrrën time unë rrija në bregun e lumit,</span> <span class="verse"><a name="18">18</a>kur u ngjitën nga lumi shtatë lopë të majme dhe të hijshme, që nisën të kullosnin ndër xunkthe.</span> <span class="verse"><a name="19">19</a>Pas tyre u ngjitën shtatë lopë të tjera të dobëta, shumë të shëmtuara dhe thatime; lopë të tilla aq të shëmtuara nuk kisha parë kurrë në gjithë shtetin e Egjiptit.</span> <span class="verse"><a name="20">20</a>Dhe lopët e dobëta dhe të shëmtuara i hëngrën të shtatë lopët e para të majme;</span> <span class="verse"><a name="21">21</a>por edhe pasi i hëngrën, asnjeri nuk mund të dallonte që i kishin ngrënë, sepse ato ishin të shëmtuara si më parë. Kështu u zgjova.</span> <span class="verse"><a name="22">22</a>Pastaj pashë në ëndrrën time shtatë kallinj që dilnin nga një kërcell i vetëm, të plotë dhe të bukur;</span> <span class="verse"><a name="23">23</a>dhe ja shtatë kallinj të tjerë të fishkur, të hollë dhe të tharë nga era lindore, që mbinin pas të parëve.</span> <span class="verse"><a name="24">24</a>Pastaj shtatë kallinjtë e hollë gëlltitën shtatë kallinjtë e bukur. Këtë gjë ua tregova magjistarëve, por asnjeri prej tyre nuk qe në gjëndje të më jepte një shpjegim&quot;.</span> <span class="verse"><a name="25">25</a>Atëherë Jozefi i tha Faraonit: &quot;Éndërrat e Faraonit janë një ëndërr e njëjtë. Perëndia i tregoi Faraonit atë që po gatitet të bëjë.</span> <span class="verse"><a name="26">26</a>Shtatë lopët e bukura janë shtatë vite dhe shtatë kallinjtë e bukur janë shtatë vite; është e njëjta ëndërr.</span> <span class="verse"><a name="27">27</a>Edhe shtatë lopët e dobëta dhe të shëmtuara, që ngjiteshin pas atyre, janë shtatë vite; edhe shtatë kallinjtë bosh dhe të tharë nga era lindore janë shtatë vite zije buke.</span> <span class="verse"><a name="28">28</a>Këto janë ato që i thanë Faraonit: Perëndia i tregoi Faraonit atë që po përgatitet të bëjë.</span> <span class="verse"><a name="29">29</a>Ja, po vijnë shtatë vite bollëku të madh në tërë vendin e Egjiptit;</span> <span class="verse"><a name="30">30</a>por pas këtyre do të vinë shtatë vite zije buke dhe gjithë ai bollëk do të harrohet në vendin e Egjiptit; dhe zija do të ligështojë vendin.</span> <span class="verse"><a name="31">31</a>Dhe në vend nuk do ta kujtojnë më bollëkun e mëparshëm për shkak të zisë së bukës që do të vijë, sepse kjo do të jetë shumë e rëndë.</span> <span class="verse"><a name="32">32</a>Fakti që kjo ëndërr i është shfaqur Faraonit dy herë do të thotë që këtë vendim e ka marrë Perëndia, dhe Perëndia do të bëjë që të ndodhë shpejt.</span> <span class="verse"><a name="33">33</a>Prandaj Faraoni të kërkojë një njeri të zgjuar dhe të urtë dhe ta caktojë në krye të Egjiptit.</span> <span class="verse"><a name="34">34</a>Faraoni duhet të veprojë kështu: të emërojë në vend mbikqyrës për të mbledhur një të pestën e prodhimeve të vendit të Egjiptit, gjatë shtatë viteve të bollëkut.</span> <span class="verse"><a name="35">35</a>Ata të grumbullojnë të gjitha ushqimet e këtyre viteve të mbara që po vinë dhe të grumbullojnë grurin nën autoritetin e Faraonit dhe ta ruajnë për furnizimin e qyteteve.</span> <span class="verse"><a name="36">36</a>Këto ushqime do të jenë një rezervë për vendin në parashikim të shtatë viteve të zisë së bukës që do të bjerë në vendin e Egjiptit; kështu vendi nuk do të humbasë nga zija&quot;.</span> <span class="verse"><a name="37">37</a>Kjo gjë i pëlqeu Faraonit dhe gjithë nëpunësve të tij.</span> <span class="verse"><a name="38">38</a>Dhe Faraoni u tha nëpunësve të tij: &quot;A mund të gjejmë një njeri si ky, tek i cili të gjendet Fryma e Perëndisë?&quot;.</span> <span class="verse"><a name="39">39</a>Atëherë Faraoni i tha Jozefit: &quot;Me qënë se Perëndia të bëri të dish të gjitha këto gjëra, nuk ka asnjeri të zgjuar dhe të ditur sa ti.</span> <span class="verse"><a name="40">40</a>Ti do të jesh mbi shtëpinë time dhe i tërë populli im do t'u bindet urdhërave të tua; vetëm për fronin unë do të jem më i madh se ti&quot;.</span> <span class="verse"><a name="41">41</a>Faraoni i tha Jozefit: &quot;Shiko, unë të emëroj mbi gjithë shtetin e Egjiptit&quot;.</span> <span class="verse"><a name="42">42</a>Pastaj Faraoni hoqi unazën nga dora e vet dhe ia vuri në dorë Jozefit; e veshi me rroba krejt prej liri dhe i vari në qafë një gjerdan të artë.</span> <span class="verse"><a name="43">43</a>E hipi pastaj në karron e tij të dytë, dhe para tij thërrisnin: &quot;Në gjunjë!&quot;. Kështu Faraoni e vendosi mbi tërë shtetin e Egjiptit.</span> <span class="verse"><a name="44">44</a>Veç kësaj Faraoni i tha Jozefit: &quot;Faraoni jam unë, por pa ty asnjeri nuk ka për të ngritur dorën ose këmbën në tërë shtetin e Egjiptit&quot;.</span> <span class="verse"><a name="45">45</a>Dhe Faraoni e quajti Jozefin me emrin Cofnath-Paneah dhe i dha për grua Asenathin, të bijën e Potiferahut, prift i Onit. Dhe Jozefi u nis për të vizituar shtetin e Egjiptit.</span> <span class="verse"><a name="46">46</a>Tani Jozefi ishte tridhjetë vjeç kur u paraqit para Faraonit, mbretit të Egjiptit. Pastaj Jozefi u largua nga Faraoni dhe i ra anembanë Egjiptit.</span> <span class="verse"><a name="47">47</a>Gjatë shtatë viteve të bollëkut, toka prodhoi shumë;</span> <span class="verse"><a name="48">48</a>dhe Jozefi grumbulloi tërë ushqimet në vendin e Egjiptit gjatë atyre shtatë viteve dhe i vendosi nëpër qytetet; në çdo qytet vendosi ushqimet e territorit përreth.</span> <span class="verse"><a name="49">49</a>Kështu Jozefi grumbulloi grurë, si rëra e detit, aq shumë sa pushoi së mbajturi llogari sepse sasia e grurit ishte e pallogaritshme.</span> <span class="verse"><a name="50">50</a>Para se të vinte viti i zisë, Jozefit i lindën dy fëmijë që Asenathi, e bija e Potiferahut, prift i Onit, i lindi.</span> <span class="verse"><a name="51">51</a>Jozefi e quajti të parëlindurin Manasi, sepse tha: &quot;Perëndia bëri që të harroj çdo shqetësim timin dhe tërë shtëpinë e atit tim&quot;.</span> <span class="verse"><a name="52">52</a>Të dytit i vuri emrin Efraim, sepse tha: &quot;Perëndia më ka bërë frytdhënës në vendin e pikëllimit tim&quot;.</span> <span class="verse"><a name="53">53</a>Shtatë vitet e bollëkut që qenë në shtetin e Egjiptit morën fund,</span> <span class="verse"><a name="54">54</a>dhe filluan shtatë vitet e zisë, ashtu si kishte thënë Jozefi. Kishte mungesë ushqimesh në të tëra vendet, por në tërë vendin e Egjiptit kishte bukë.</span> <span class="verse"><a name="55">55</a>Pastaj tërë vendi i Egjiptit filloi të vuajë nga uria, dhe populli e ngriti zërin për t'i kërkuar bukë Faraonit. Atëherë Faraoni u tha tërë Egjiptasve: &quot;Shkoni tek Jozefi dhe bëni si t'ju thotë ai&quot;.</span> <span class="verse"><a name="56">56</a>Zija ishte përhapur mbi sipërfaqen e tërë vendit dhe Jozefi i hapi tërë depot dhe u shiti grurë Egjiptasve. Por zija u bë më e rëndë në vendin e Egjiptit.</span> <span class="verse"><a name="57">57</a>Kështu njerëzit e të gjitha vendeve vinin në Egjipt te Jozefi për të blerë grurë, sepse zija qe shtuar mbi tërë tokën.</span> </p></div</div></div></body></html>