<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 39</strong></div><p><span class="verse"><a name="1">1</a>Ndërkaq Jozefi u çua në Egjipt; dhe Potifari, oficeri i Faraonit dhe kapiten i rojeve, një egjiptas, e bleu nga Ismaelitët që e kishin sjellë atje.</span> <span class="verse"><a name="2">2</a>Zoti qe me Jozefin, dhe ky pasurohej dhe banonte në shtëpinë e zotërisë së tij, egjiptasit.</span> <span class="verse"><a name="3">3</a>Dhe zotëria e tij e pa që Zoti qe me të dhe që Zoti e sillte mbarë në duart e tij gjithçka bënte.</span> <span class="verse"><a name="4">4</a>Kështu Jozefi fitoi hir në sytë e atij dhe hyri në shërbimin personal të Potifarit, që e emëroi kryeadministrator të shtëpisë së tij dhe i la në dorë gjithçka zotëronte.</span> <span class="verse"><a name="5">5</a>Nga çasti që e bëri kryeadministrator të shtëpisë së tij dhe për gjithçka që zotëronte, Zoti e bekoi shtëpinë e egjiptasit për shkak të Jozefit; dhe bekimi i Zotit përfshiu gjithçka ai kishte në shtëpi dhe në fushë.</span> <span class="verse"><a name="6">6</a>Kështu Potifari la gjithçka kishte në dorë të Jozefit dhe nuk shqetësohej më për asgjë, përveç ushqimit të vet. Dhe Jozefi ishte i bukur nga forma dhe kishte një pamje tërheqëse.</span> <span class="verse"><a name="7">7</a>Mbas gjithë këtyre gjërave, gruaja e zotërisë së tij ia vuri sytë Jozefit dhe i tha: &quot;Bjerë e fli me mua&quot;.</span> <span class="verse"><a name="8">8</a>Por ai e refuzoi dhe i tha gruas së zotërisë së tij: &quot;Ja, zotëria ime nuk shqetësohet për ato që ka lënë në shtëpi me mua dhe ka lënë në duart e mia gjithçka zotëron.</span> <span class="verse"><a name="9">9</a>Nuk ka asnjë më të madh se unë në këtë shtëpi; ai nuk më ka ndaluar asgjë veç teje, sepse je gruaja e tij. Si mund ta bëj unë këtë të keqe të madhe dhe të kryej një mëkat kundër Perëndisë?&quot;.</span> <span class="verse"><a name="10">10</a>Me gjithë faktin që ajo i fliste Jozefit për këtë gjë çdo ditë, ai nuk pranoi të binte në shtrat me të dhe t'i jepej asaj.</span> <span class="verse"><a name="11">11</a>Një ditë ndodhi që ai hyri në shtëpi për të bërë punën e tij, dhe nuk ndodhej në shtëpi asnjë prej shërbëtorëve.</span> <span class="verse"><a name="12">12</a>Atëherë ajo e kapi nga rrobat dhe i tha: &quot;Eja të shtrihesh me mua&quot;. Por ai ia la në dorë rroben e tij, iku duke vrapuar jashtë.</span> <span class="verse"><a name="13">13</a>Kur ajo pa që ai ia kishte lënë në dorë rroben e tij dhe kishte ikur jashtë,</span> <span class="verse"><a name="14">14</a>thirri shërbëtorët e vet dhe u tha: &quot;Shikoni, ai na solli në shtëpi një hebre për t'u tallur me ne; ai erdhi tek unë për të rënë me mua, por unë bërtita me të madhe.</span> <span class="verse"><a name="15">15</a>Me të dëgjuar që unë ngrita zërin dhe fillova të bërtas, ai la rrobën e tij pranë meje, iku dhe vrapoi jashtë&quot;.</span> <span class="verse"><a name="16">16</a>Kështu ajo mbajti pranë saj rroben e tij, deri sa u kthye në shtëpi zotëria e saj.</span> <span class="verse"><a name="17">17</a>Atëherë ajo i foli në këtë mënyrë: &quot;Ai shërbëtor hebre, që ti na solle, erdhi tek unë për të më vënë në lojë.</span> <span class="verse"><a name="18">18</a>Por sa ngrita zërin dhe bërtita, ai la rroben pranë meje dhe iku jashtë&quot;.</span> <span class="verse"><a name="19">19</a>Kështu, kur zotëria e saj dëgjoi fjalët e gruas së vet që i fliste në këtë mënyrë duke thënë: &quot;Shërbëtori yt më ka bërë këtë gjë!&quot;, ai u inatos.</span> <span class="verse"><a name="20">20</a>Atëherë zotëria e Jozefit e mori dhe e futi në burg, në vendin ku ishin mbyllur të burgosurit e mbretit. Kështu ai mbeti në atë burg.</span> <span class="verse"><a name="21">21</a>Por Zoti qe me Jozefin dhe u tregua dashamirës ndaj tij, duke bërë që t'i hynte në zemër drejtorit të burgut.</span> <span class="verse"><a name="22">22</a>Kështu drejtori i burgut i besoi Jozefit tërë të burgosurit që ndodheshin në burg; dhe ai ishte përgjegjës për të gjitha që bëheshin aty brënda.</span> <span class="verse"><a name="23">23</a>Drejtori i burgut nuk kontrollonte më asgjë nga ato që i ishin besuar Jozefit, sepse Zoti ishte me të, dhe Zoti e bënte të mbarë gjithçka që ai bënte.</span> </p></div</div></div></body></html>