<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 16</strong></div><p><span class="verse"><a name="1">1</a>Por Saraj, gruaja e Abramit, nuk i kishte dhënë asnjë fëmijë. Ajo kishte një shërbyese egjiptase që quhej Agar.</span> <span class="verse"><a name="2">2</a>Kështu Saraj i tha Abramit: &quot;Ja, Zoti më ka ndaluar të kem fëmijë; oh, futu te shërbysja ime, ndofta mund të kem fëmijë prej saj&quot;. Dhe Abrami dëgjoi zërin e Sarajt.</span> <span class="verse"><a name="3">3</a>Kështu pra Saraj, gruaja e Abramit, mbasi ky i fundit kishte banuar dhjetë vjet në vendin e Kanaanëve, mori shërbyesen e saj Agarin, egjiptasen, dhe ia dha për grua burrit të saj Abramit.</span> <span class="verse"><a name="4">4</a>Dhe ai u fut tek Agari, që mbeti me barrë; por kur u bind se kishte mbetur me barrë, ajo e shikoi me përbuzje zonjën e saj.</span> <span class="verse"><a name="5">5</a>Atëherë Saraj i tha Abramit: &quot;Përgjegjësia për fyerjen që m'u bë le të bjerë mbi ty. Kam qënë unë që të hodha në krahët e shërbyeses sime; por që kur e mori vesh që është me barrë, ajo më shikon me  përbuzje. Zoti le të jetë gjykatës midis meje  dhe teje&quot;.</span> <span class="verse"><a name="6">6</a>Abrami iu përgjegj Sarajt: &quot;Ja, shërbyesja jote është në dorën tënde; bëj me të ç'të duash&quot;. Atëherë Saraj e trajtoi në mënyrë të ashpër dhe ajo iku nga prania e saj.</span> <span class="verse"><a name="7">7</a>Por Engjëlli i Zotit e gjeti pranë një burimi uji në shkretëtirë, pranë burimit në rrugën e Shurit,</span> <span class="verse"><a name="8">8</a>dhe i tha: &quot;Agar, shërbyesja e Sarajt, nga vjen dhe ku po shkon?&quot; Ajo u përgjigj: &quot;Po iki nga prania e zonjës sime Saraj&quot;.</span> <span class="verse"><a name="9">9</a>Atëherë Engjëlli i Zotit i tha: &quot;Kthehu tek zonja jote dhe nënshtroju autoritetit të saj&quot;.</span> <span class="verse"><a name="10">10</a>Pastaj Engjëlli i Zotit shtoi: &quot;Unë do t'i shumëzoj fort pasardhësit e tu aq sa të mos mund të llogariten për shkak të numrit të tyre të madh&quot;.</span> <span class="verse"><a name="11">11</a>Engjëlli i Zotit i tha akoma: &quot;Ja, ti je me barrë dhe do të lindësh një djalë dhe do ta quash Ismael, sepse Zoti mori parasysh hidhërimin tënd;</span> <span class="verse"><a name="12">12</a>ai do të jetë ndërmjet njerëzve si një gomar i egër; dora e tij do të jetë kundër të gjithëve dhe dora e të gjithëve kundër tij; dhe do të banojë në prani të të gjithë vëllezërve të tij&quot;.</span> <span class="verse"><a name="13">13</a>Atëherë Agari thirri emrin e Zotit që i kishte folur: &quot;Ti je El-Roi&quot;, sepse tha: &quot;A e pashë me të vërtetë atë që më shikon?&quot;.</span> <span class="verse"><a name="14">14</a>Prandaj ai pus u quajt &quot;Pusi i Lahai-Roit&quot;. Ja, ai ndodhet midis Kadeshit dhe Beredit.</span> <span class="verse"><a name="15">15</a>Kështu Agari i lindi një djalë Abramit; dhe Abrami i vuri djalit që Agari kishte lindur emrin Ismael.</span> <span class="verse"><a name="16">16</a>Abrami ishte tetëdhjetë e gjashtë vjeç, kur Agari lindi Ismaelin për Abramin.</span> </p></div</div></div></body></html>