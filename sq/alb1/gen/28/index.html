<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 28</strong></div><p><span class="verse"><a name="1">1</a>Atëherë Isaku thiri Jakobin, e bekoi, i dha këtë urdhër dhe i tha: &quot;Mos u marto me një grua nga Kanaanët.</span> <span class="verse"><a name="2">2</a>Çohu, shko në Padan-Aram, në shtëpinë e Bethuelit, i ati i nënës sate, dhe merr për grua një nga bijat e Labanos, vëllait të nënës sate.</span> <span class="verse"><a name="3">3</a>Perëndia i plotfuqishëm të bekoftë, të bëftë pjellor dhe të shumoftë, në mënyrë që ti të bëhesh një kuvend popujsh,</span> <span class="verse"><a name="4">4</a>dhe të dhëntë bekimin e Abrahamit ty dhe pasardhësve të tu, në mënyrë që ti të jesh zot i vendit ku banon si i huaj dhe që Perëndia ia fali Abrahamit&quot;.</span> <span class="verse"><a name="5">5</a>Kështu Isaku e nisi Jakobin, që shkoi në Padan-Aram te Labano, biri i Bethuelit, Arameu, i vëllai i Rebekës, nëna e Jakobit dhe e Esaut.</span> <span class="verse"><a name="6">6</a>Por Esau pa që Isaku kishte bekuar Jakobin dhe e kish nisur në Padan-Aram që të merrte atje një grua por, duke e bekuar, i kishte dhënë këtë urdhër duke thënë: &quot;Mos merr grua nga bijat e Kanaanit&quot;;</span> <span class="verse"><a name="7">7</a>dhe Jakobi i ishte bindur të atit dhe nënës së tij, dhe ishte nisur për në Padan-Aram.</span> <span class="verse"><a name="8">8</a>Kur Esau u bind se bijat e Kanaanit shiheshin me sy të keq nga Isaku, babai i tij,</span> <span class="verse"><a name="9">9</a>shkoi tek Ismaeli dhe mori Mahalathin, të bijën e Ismaelit, që ishte biri i Abrahamit, dhe motër e Nebajothit, me qëllim që ajo të bëhej gruaja e tij, përveç grave të tjera që kishte.</span> <span class="verse"><a name="10">10</a>Dhe Jakobi u nis në Beer-Sheba dhe shkoi në drejtim të Haranit.</span> <span class="verse"><a name="11">11</a>Arriti në një farë vendi dhe aty kaloi natën, sepse dielli kishte perënduar. Atëherë mori një nga gurët e atij vendi, e vuri nën krye të tij dhe aty ra në gjumë.</span> <span class="verse"><a name="12">12</a>Dhe pa në ëndërr një shkallë të mbështetur mbi tokë, maja e së cilës prekte qiellin; dhe ja engjëjt e Perëndisë hipnin e zbrisnin në të.</span> <span class="verse"><a name="13">13</a>Dhe ja, Zoti ndodhej në majë të saj dhe i tha: &quot;Unë jam Zoti, Perëndia i Abrahamit, babait tënd, dhe Perëndia i Isakut; tokën mbi të cilën je shtrirë do të ta jap ty dhe pasardhësve të tu;</span> <span class="verse"><a name="14">14</a>dhe pasardhësit e tu do të jenë si pluhur i tokës, dhe ti do të shtrihesh në perëndim dhe në lindje, në veri dhe në jug; dhe tërë familjet e tokës do të bekohen nëpërmjet teje dhe pasardhësve të tu.</span> <span class="verse"><a name="15">15</a>Dhe ja, unë jam me ty dhe do të të mbroj kudo që të vesh, dhe do të të sjell përsëri në këtë vend; sepse nuk do të të braktis para se të bëj atë që të kam thënë&quot;.</span> <span class="verse"><a name="16">16</a>Atëherë Jakobit i doli gjumi dhe tha: &quot;Me siguri Zoti është në këtë vend dhe unë nuk e dija&quot;.</span> <span class="verse"><a name="17">17</a>Dhe pati frikë e tha: &quot;Sa i tmerrshëm është ky vend! Kjo nuk është tjetër veçse shtëpia e Perëndisë, dhe kjo është porta e qiellit!&quot;.</span> <span class="verse"><a name="18">18</a>Kështu Jakobi u ngrit herët në mëngjes, mori gurin që kishte vënë nën krye të vet, e ngriti si një përmendore dhe derdhi vaj mbi majën e saj.</span> <span class="verse"><a name="19">19</a>Dhe e quajti këtë vend Bethel, kurse më parë emri i qytetit ishte Luc.</span> <span class="verse"><a name="20">20</a>Pastaj Jakobi lidhi një kusht duke thënë: &quot;Në qoftë se Perëndia do të jetë me mua dhe do të më mbrojë gjatë këtij udhëtimi që jam duke bërë, në qoftë se do të më japë bukë për të ngrënë dhe rroba për t'u mbuluar,</span> <span class="verse"><a name="21">21</a>dhe do të kthehem në shtëpinë e babait tim në paqe, atëherë Zoti do të jetë Perëndia im;</span> <span class="verse"><a name="22">22</a>dhe ky gur që kam ngritur si përmendore, do të jetë shtëpia e Perëndisë; dhe nga të gjitha ato që do të më japësh, unë do të japë të dhjetën&quot;</span> </p></div</div></div></body></html>