<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 9</strong></div><p><span class="verse"><a name="1">1</a>Pastaj Perëndia bekoi Noeun dhe bijtë e tij dhe u tha atyre: &quot;Qofshi frytdhënës, shumëzoheni dhe mbusheni tokën.</span> <span class="verse"><a name="2">2</a>Dhe frika dhe tmerri juaj do të ushtrohet mbi të gjitha kafshët e tokës, mbi të gjithë zogjtë e qiellit, mbi gjithçka që lëviz mbi tokë, si edhe mbi të gjithë peshqit e detit. Ata janë lënë në pushtetin tuaj.</span> <span class="verse"><a name="3">3</a>Çdo gjë që lëviz dhe ka jetë do t'ju shërbejë si ushqim; unë ju jap tërë këto gjëra; ju jap edhe barin e gjelbër;</span> <span class="verse"><a name="4">4</a>por nuk do ta hani mishin me gjallërinë e tij, domethënë me gjakun e tij.</span> <span class="verse"><a name="5">5</a>Unë do të kërkoj sigurisht llogari për gjakun e jetëve tuaja dhe këtë do t'ia kërkoj çdo kafshe dhe njeriu. Do t'i kërkoj llogari për jetën e njeriut dorës së çdo vëllai të njeriut.</span> <span class="verse"><a name="6">6</a>Cilido që derdh gjakun e një njeriu, gjaku i tij do të derdhet nga një njeri, sepse Perëndia e ka krijuar njeriun simbas shëmbëlltyrës së tij.</span> <span class="verse"><a name="7">7</a>Ju, pra, jini frytdhënës dhe shumëzohuni; rrituni me të madhe në tokë dhe shumohuni në të&quot;.</span> <span class="verse"><a name="8">8</a>Pastaj Perëndia u foli Noeut dhe bijve të tij që ishin bashkë me të, duke thënë:</span> <span class="verse"><a name="9">9</a>&quot;Sa për mua, unë caktoj besëlidhjen time me ju dhe me brezin që vjen pas jush,</span> <span class="verse"><a name="10">10</a>dhe me gjithë gjallesat që janë me ju: zogj, bagëti dhe tërë kafshët e tokës që janë me ju, duke filluar nga tërë ata që kanë dalë nga arka dhe deri te tërë kafshët e tokës.</span> <span class="verse"><a name="11">11</a>Unë e caktoj besëlidhjen time me ju: asnjë lloj mishi nuk do të shfaroset më nga ujërat e përmbytjes, dhe nuk do të ketë më përmbytje për të shkatërruar tokën&quot;.</span> <span class="verse"><a name="12">12</a>Pastaj Perëndia tha: &quot;Kjo është shenja e besëlidhjes që unë përfundoj midis meje dhe jush, me të gjitha qeniet e gjalla që janë me ju, me të gjithë brezat e ardhshëm.</span> <span class="verse"><a name="13">13</a>Unë e vendos ylberin tim në një re, dhe do të shërbejë si shenjë për besëlidhjen e përfunduar midis meje dhe tokës.</span> <span class="verse"><a name="14">14</a>Dhe kur të sjell re mbi tokën, do të ndodhë që harku të shfaqet në retë;</span> <span class="verse"><a name="15">15</a>dhe unë do të kujtohem për besëlidhjen time midis meje dhe jush si dhe me çdo gjallesë të çfarëdo lloji mishi, dhe ujërat nuk do të shndërrohen më në një përmbytje për të shkatërruar çfarëdo lloj mishi.</span> <span class="verse"><a name="16">16</a>Harku, pra, do të ndodhet në retë dhe unë do ta shikoj për të kujtuar besëlidhjen e përjetshme midis Perëndisë dhe çdo gjallese të çfarëdo mishi që ndodhet mbi tokë&quot;.</span> <span class="verse"><a name="17">17</a>Dhe Perëndia i tha Noeut: &quot;Kjo është shenja e besëlidhjes që unë kam caktuar midis meje dhe çfarëdo mishi që është mbi tokë&quot;.</span> <span class="verse"><a name="18">18</a>Dhe bijtë e Noeut që dolën nga arka qenë Semi, Kami dhe Jafeti; Kami është babai i Kanaanit.</span> <span class="verse"><a name="19">19</a>Këta janë tre bijtë e Noeut, dhe ata populluan tërë tokën.</span> <span class="verse"><a name="20">20</a>Më vonë Noeu, që ishte bujk, filloi të mbjellë një vresht;</span> <span class="verse"><a name="21">21</a>dhe piu verë e u deh, dhe u zhvesh në mes të çadrës së tij.</span> <span class="verse"><a name="22">22</a>Dhe Kami, i ati i Kanaanit, pa babanë e tij lakuriq dhe vajti t'ua thotë vëllezërve të tij që ndodheshin jashtë.</span> <span class="verse"><a name="23">23</a>Por Semi dhe Jafeti muarrën një mantel, e hodhën mbi shpatullat e tyre dhe, duke ecur së prapthi, mbuluan lakuriqësinë e babait të tyre; dhe, me qënë se fytyrat e tyre ishin kthyer nga ana tjetër, ata nuk e panë lakuriqësinë e babait të tyre.</span> <span class="verse"><a name="24">24</a>Kur Noeu u zgjua nga dehja e tij, mësoi atë që i kishte bërë i biri më i vogël, dhe tha:</span> <span class="verse"><a name="25">25</a>&quot;I mallkuar qoftë Kanaani! Ai qoftë shërbyesi i shërbëtorëve të vëllezërve të tij!&quot;.</span> <span class="verse"><a name="26">26</a>Pastaj tha: &quot;I bekuar qoftë Zoti, Perëndia i Semit, dhe Kanaani të jetë shërbëtori i tij.</span> <span class="verse"><a name="27">27</a>Perëndia ta rritë Jafetin dhe ky të banojë në çadrat e Semit; Kanaani qoftë shërbyesi i tij!&quot;.</span> <span class="verse"><a name="28">28</a>Mbas përmbytjes, Noeu jetoi treqind e pesëdhjetë vjet.</span> <span class="verse"><a name="29">29</a>Kështu Noeu jetoi gjithsejt nëntëqind e pesëdhjetë vjet; pastaj vdiq.</span> </p></div</div></div></body></html>