<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 11</strong></div><p><span class="verse"><a name="1">1</a>Por tërë toka fliste të njëjtën gjuhë dhe përdorte të njëjtat fjalë.</span> <span class="verse"><a name="2">2</a>Dhe ndodhi që, ndërsa po zhvendoseshin në drejtim të jugut, ata gjetën një fushë në vendin e Shinarit dhe u vendosën atje.</span> <span class="verse"><a name="3">3</a>Dhe i thanë njëri tjetrit: &quot;O burra, të bëjmë tulla dhe t'i pjekim me zjarr!&quot;. Dhe përdorën tulla në vend të gurëve dhe bitum në vend të llaçit.</span> <span class="verse"><a name="4">4</a>Dhe thanë: &quot;O burra, të ndërtojmë për vete një qytet dhe një kullë maja e së cilës të arrijë deri në qiell, dhe t'i bëjmë një emër vetes që të mos shpërndahemi mbi faqen e tërë dheut&quot;.</span> <span class="verse"><a name="5">5</a>Por Zoti zbriti për të parë qytetin dhe kullën që bijtë e njerëzve ishin duke ndërtuar.</span> <span class="verse"><a name="6">6</a>Dhe Zoti tha: &quot;Ja, ata janë një popull i vetëm dhe kanë të gjithë të njëjtën gjuhë; dhe kjo është ajo që ata filluan të bëjnë; tani asgjë nuk ka për t'i penguar ata të përfundojnë atë që kanë ndërmend të bëjnë.</span> <span class="verse"><a name="7">7</a>O burra, të zbresim pra atje poshtë dhe të ngatërrojmë gjuhën e tyre, në mënyrë që njëri të mos kuptojë të folurën e tjetrit&quot;.</span> <span class="verse"><a name="8">8</a>Kështu Zoti i shpërndau mbi faqen e tërë dheut dhe ata pushuan së ndërtuari qytetin.</span> <span class="verse"><a name="9">9</a>Prandaj këtij vendi iu dha emri i Babelit, sepse Zoti aty ngatërroi gjuhën e tërë dheut dhe i shpërndau mbi tërë faqen e dheut.</span> <span class="verse"><a name="10">10</a>Këta janë pasardhësit e Semit. Në moshën njëqind vjeç Semit i lindi Arpakshadi, pikërisht dy vjet pas përmbytjes.</span> <span class="verse"><a name="11">11</a>Mbas lindjes të Arpakshadit, Semi jetoi pesëqind vjet dhe i lindën bij dhe bija.</span> <span class="verse"><a name="12">12</a>Arpakshadi jetoi tridhjetë e pesë vjet dhe i lindi Shelahu.</span> <span class="verse"><a name="13">13</a>Mbas lindjes së Shelahut, Arpakshadi jetoi katërqind e tre vjet dhe i lindën bij dhe bija.</span> <span class="verse"><a name="14">14</a>Shelahu jetoi tridhjetë vjet dhe i lindi Eberi.</span> <span class="verse"><a name="15">15</a>Mbas lindjes së Eberit, Shelahu jetoi katërqind e tre vjet dhe i lindën bij dhe bija.</span> <span class="verse"><a name="16">16</a>Eberi jetoi tridhjetë e katër vjet dhe lindi Pelegu.</span> <span class="verse"><a name="17">17</a>Mbas lindjes së Pelegut, Eberi jetoi katërqind e tridhjetë vjet dhe i lindën bij dhe bija.</span> <span class="verse"><a name="18">18</a>Pelegu jetoi tridhjetë vjet dhe i lindi Reu.</span> <span class="verse"><a name="19">19</a>Mbas lindjes të Reut, Pelegu jetoi dyqind e nëntë vjet dhe i lindën bij dhe bija.</span> <span class="verse"><a name="20">20</a>Reu jetoi tridhjetë e dy vjet dhe i lindi Serugu.</span> <span class="verse"><a name="21">21</a>Mbas lindjes të Serugut, Reu jetoi dyqind e shtatë vjet dhe i lindën bij dhe bija.</span> <span class="verse"><a name="22">22</a>Serugu jetoi tridhjetë vjet dhe i lindi Nahori;</span> <span class="verse"><a name="23">23</a>mbas lindjes së Nahorit, Serugu jetoi dyqind vjet dhe i lindën bij dhe bija.</span> <span class="verse"><a name="24">24</a>Nahori jetoi njëzet e nëntë vjet dhe i lindi Terahu;</span> <span class="verse"><a name="25">25</a>mbas lindjes së Terahut, Nahori jetoi njëqind e nëntëmbëdhjetë vjet dhe i lindën bij dhe bija.</span> <span class="verse"><a name="26">26</a>Terahu jetoi shtatëdhjetë vjet dhe i lindi Abrami, Nahori dhe Harani.</span> <span class="verse"><a name="27">27</a>Këta janë pasardhësit e Terahut. Terahut i lindi Abrami, Nahori dhe Harani; dhe Haranit i lindi Loti.</span> <span class="verse"><a name="28">28</a>Harani vdiq në prani të Terahut, babait të tij, në vendlindjen e tij, në Ur të Kaldeasve.</span> <span class="verse"><a name="29">29</a>Dhe Abrami dhe Nahori morën gra: emri i gruas së Abramit ishte Saraj dhe emri i gruas së Nahorit ishte Milkah, e bija e Haranit, i ati i Milkahut dhe i ati i Iskahut.</span> <span class="verse"><a name="30">30</a>Por Saraj ishte shterpë, nuk kishte fëmijë.</span> <span class="verse"><a name="31">31</a>Pastaj Terahu mori të birin Abram dhe Lotin, të birin e Haranit, domethënë djali i të birit, dhe Sarajn nusen e tij, gruaja e djalit të tij Abram, dhe dolën bashkë nga Ur i Kaldeasve për të vajtur  në vendin e Kanaanëve; por kur arritën në  Haran, ata u vendosën aty.</span> <span class="verse"><a name="32">32</a>Terahu jetoi dyqind e pesë vjet, pastaj Terahu vdiq në Haran.</span> </p></div</div></div></body></html>