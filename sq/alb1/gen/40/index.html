<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 40</strong></div><p><span class="verse"><a name="1">1</a>Mbas këtyre gjërave, ndodhi që kupëmbajtësi dhe bukëpjekësi i mbretit të Egjiptit fyen zotërinë e tyre, mbretin e Egjiptit.</span> <span class="verse"><a name="2">2</a>Dhe Faraoni u zemërua me të dy oficerët e tij, kryekupëmbajtësin dhe kryebukëpjekësin,</span> <span class="verse"><a name="3">3</a>dhe i futi në burg, në shtëpinë e kreut të rojeve, në po atë burg ku ishte mbyllur Jozefi.</span> <span class="verse"><a name="4">4</a>Dhe kapiteni i rojeve i la nën mbikqyrjen e Jozefit, i cili i ndihmonte. Kështu ata qëndruan në burg për një farë kohe.</span> <span class="verse"><a name="5">5</a>Po atë natë, kupëmbajtësi dhe bukëpjekësi i mbretit të Egjiptit, që ishin të mbyllur në burg, panë që të dy një ëndërr, secili ëndrrën e tij, me një kuptim të veçantë.</span> <span class="verse"><a name="6">6</a>Dhe të nesërmen në mëngjes Jozefi erdhi tek ata dhe vuri re se ishin të shqetësuar.</span> <span class="verse"><a name="7">7</a>Atëherë ai pyeti oficerët e Faraonit, që ishin me të në burg, në shtëpinë e zotërisë së tij dhe u tha: &quot;Pse keni sot një fytyrë kaq të trishtuar?&quot;.</span> <span class="verse"><a name="8">8</a>Ata iu përgjegjën: &quot;Kemi parë një ëndërr dhe askush nuk është në gjëndje ta interpretojë&quot;. Atëherë Jozefi u tha atyre: &quot;Interpretimet nuk i përkasin vallë Perëndisë? Më tregoni ëndrrat, ju lutem&quot;.</span> <span class="verse"><a name="9">9</a>Kështu kryekupëmbajtësi i tregoi Jozefit ëndrrën e tij dhe i tha: &quot;Në ëndrrën time kisha përpara një hardhi;</span> <span class="verse"><a name="10">10</a>dhe në atë hardhi kishte tri degë, të cilat sa vunë lastarë, lulëzuan dhe dhanë vile rrushi të pjekur.</span> <span class="verse"><a name="11">11</a>Tani unë kisha në dorë kupën e Faraonit; mora rrushin, e shtrydha në kupën e Faraonit dhe e vura kupën në dorë të Faraonit&quot;.</span> <span class="verse"><a name="12">12</a>Jozefi i tha: &quot;Ky është interpretimi i ëndrrës: tri degët janë tri ditë;</span> <span class="verse"><a name="13">13</a>në krye të tri ditëve Faraoni do të të bëjë të ngresh përsëri kokën lart, do të të rivendosë në detyrën tënde dhe ti do t'i japësh në dorë kupën Faraonit, siç bëje më parë, kur ishe kupëmbajtësi i tij.</span> <span class="verse"><a name="14">14</a>Por më kujto mua kur të jesh i lumtur; të lutem, trego dashamirësi ndaj meje, duke i folur për mua Faraonit, dhe më nxirr nga kjo shtëpi;</span> <span class="verse"><a name="15">15</a>sepse mua më sollën fshehurazi nga vendi i hebrejve, dhe këtu s'kam bërë gjë për t'u futur në këtë burg të nëndheshëm&quot;.</span> <span class="verse"><a name="16">16</a>kryebukëpjekësi, duke parë se interpretimi ishte i favorshëm, i tha Jozefit: &quot;Edhe unë në ëndrrën time kisha tri shporta me bukë të bardhë mbi krye;</span> <span class="verse"><a name="17">17</a>dhe në shportën më të lartë kishte çdo lloj gjellësh të pjekura në furrë për Faraonin; dhe zogjtë i hanin nga shporta që kisha mbi krye&quot;.</span> <span class="verse"><a name="18">18</a>Atëherë Jozefi u përgjegj dhe tha: &quot;Ky është interpretimi i ëndrrës: tri shportat janë tri ditë;</span> <span class="verse"><a name="19">19</a>në krye të tri ditëve Faraoni do të të heqë kokën nga shpatullat, do të varë në një pemë, dhe zogjtë do të hanë mishrat e trupit tënd&quot;.</span> <span class="verse"><a name="20">20</a>Tani ditën e tretë, ditën e përvjetorit të Faraonit, ndodhi që ai shtroi një banket për të gjithë shërbëtorët e tij; dhe bëri që të ngrinin kokën lartë si kryekupëmbajtësi dhe kryebukëpjekësi, në mes të shërbëtorëve të tij.</span> <span class="verse"><a name="21">21</a>Kështu e rivendosi kryekupëmbajtësin në detyrën e tij si kupëmbajtës që t'i jepte kupën në dorë Faraonit,</span> <span class="verse"><a name="22">22</a>por bëri që ta varnin kryebukëpjekësin simbas interpretimit që Jozefi u kishte dhënë.</span> <span class="verse"><a name="23">23</a>Por kryekupëmbajtësi nuk u kujtua për Jozefin, por e harroi.</span> </p></div</div></div></body></html>