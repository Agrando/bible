<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 12</strong></div><p><span class="verse"><a name="1">1</a>Por Zoti i tha Abramit: &quot;Largohu nga vendi yt, nga të afërmit e tu dhe nga shtëpia e babait tënd, dhe shko në vendin që do të të tregoj.</span> <span class="verse"><a name="2">2</a>Unë prej teje do të bëj një komb të madh, do të të bekoj dhe do ta bëj të madh emrin tënd, dhe ti do të jesh një bekim.</span> <span class="verse"><a name="3">3</a>Dhe unë do të bekoj të gjithë ata që do të të bekojnë dhe do të mallkoj ata që do të të mallkojnë, te ti do të jenë të bekuara tërë familjet e tokës&quot;.</span> <span class="verse"><a name="4">4</a>Atëherë Abrami u nis siç i kishte thënë Zoti dhe Loti shkoi me të. Abrami ishte shtatëdhjetë e pesë vjeç kur u nis nga Harani.</span> <span class="verse"><a name="5">5</a>Dhe Abrami mori me vete Sarajn, gruan e tij, dhe Lotin, birin e të vëllait, dhe të gjithë pasurinë që kishin grumbulluar dhe personat që kishin blerë në Haran, dhe u nisën për të vajtur në vendin e  Kanaanëve. Kështu ata arritën në vendin e  Kanaanit.</span> <span class="verse"><a name="6">6</a>Abrami e kapërceu vendin deri te lokaliteti i Sikemit, deri tek lisi i Morehut. Në atë kohë ndodheshin në atë vend Kanaanejtë.</span> <span class="verse"><a name="7">7</a>Atëherë u shfaq Zoti përpara Abramit dhe i tha: &quot;Unë do t'ja jap këtë vend pasardhësve të tu&quot;. Atëherë Abrami i ndërtoi aty një altar Zotit që i ishte shfaqur.</span> <span class="verse"><a name="8">8</a>Së këtejmi u zhvendos drejt malit në lindje të Bethelit dhe ngriti çadrat e tij, duke pasur Bethelin në jug dhe Ainë në lindje; dhe ndërtoi aty një altar kushtuar Zotit dhe i bëri thirrje emrit të Zotit.</span> <span class="verse"><a name="9">9</a>Pastaj Abrami filloi një udhëtim, duke vazhduar të zhvendoset në drejtim të Negevit.</span> <span class="verse"><a name="10">10</a>Por në vend pati zi buke dhe Abrami zbriti në Egjipt për të banuar, sepse në vendin e tij ishte zi e madhe buke.</span> <span class="verse"><a name="11">11</a>Por ndodhi që kur po hynin në Egjypt ai i tha Sarajt, gruas së tij: &quot;Ja, unë e di që ti je një grua e pashme;</span> <span class="verse"><a name="12">12</a>dhe kështu kur Egjiptasit do të të shohin, kanë për të thënë: &quot;Kjo është gruaja e tij&quot;; do të më vrasin mua, por do të lënë të gjallë ty.</span> <span class="verse"><a name="13">13</a>Të lutem thuaj që je motra ime, me qëllim që mua të më trajtojnë mirë për shkakun tënd, dhe jeta ime të shpëtojë për hirin tënd&quot;.</span> <span class="verse"><a name="14">14</a>Në fakt kur Abrami arriti në Egjipt, Egjiptasit panë që gruaja ishte shumë e bukur.</span> <span class="verse"><a name="15">15</a>E panë edhe oficerët e Faraonit dhe e lavdëruan para Faraonit; dhe gruan e çuan në shtëpinë e Faraonit.</span> <span class="verse"><a name="16">16</a>Dhe ai e trajtoi mirë Abramin për shkak të saj. Kështu Abramit i dhanë dele, buaj, gomarë, shërbyes, shërbyese, gomarica dhe deve.</span> <span class="verse"><a name="17">17</a>Por Zoti e goditi Faraonin dhe shtëpinë e tij me fatkeqësira të mëdha për shkak të Sarajt, gruas së Abramit.</span> <span class="verse"><a name="18">18</a>Atëherë Faraoni thirri Abramin dhe i tha: &quot;Ç'më bëre? Pse nuk më the që ajo ishte gruaja jote? Pse më the:</span> <span class="verse"><a name="19">19</a>&quot;Éshtë motra ime&quot;? Kësisoj unë e mora sikur të ishte gruaja ime. Ja, pra, ku është gruaja jote; merre me vete dhe nisu!&quot;.</span> <span class="verse"><a name="20">20</a>Pastaj Faraoni u dha urdhër njerëzve të tij lidhur me Abramin, dhe këta e nisën atë, gruan e tij dhe gjithçka kishte.</span> </p></div</div></div></body></html>