<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 32</strong></div><p><span class="verse"><a name="1">1</a>Ndërsa Jakobi vazhdonte rrugën e tij, i dolën përpara engjëj të Perëndisë.</span> <span class="verse"><a name="2">2</a>Mbasi i pa Jakobi, tha: &quot;Ky është fushimi i Perëndisë&quot;; dhe e quajti atë vend Mahanaim.</span> <span class="verse"><a name="3">3</a>Pastaj Jakobi dërgoi para tij disa lajmëtarë vëllait të tij Esau, në vendin e Seirit, në fushën e Edomit.</span> <span class="verse"><a name="4">4</a>Dhe u dha atyre këtë urdhër duke thënë: &quot;Do t'i thoni kështu Esaut, zotërisë tim: &quot;Kështu thotë shërbyesi yt Jakobi: Unë kam banuar pranë Labanos dhe kam qëndruar aty deri tani;</span> <span class="verse"><a name="5">5</a>kam qe, gomarë, kope, shërbyes dhe shërbyese; dhe këtë po ja tregoj zotërisë tim, për të gjetur hir në sytë e tu&quot;&quot;.</span> <span class="verse"><a name="6">6</a>Lajmëtarët u kthyen pastaj te Jakobi, duke i thënë: &quot;Vajtëm te vëllai yt Esau; dhe tani ai po vjen vetë që të takohet me ty dhe ka me vete katërqind burra&quot;.</span> <span class="verse"><a name="7">7</a>Atëherë Jakobin e zuri një frikë e madhe dhe një ankth dhe ndau dysh njerëzit që ishin me të, kopetë, bagëtinë e trashë dhe devetë, dhe tha:</span> <span class="verse"><a name="8">8</a>&quot;Në qoftë se Esau vjen kundër njerit grup dhe e sulmon, grupi që mbetet do të mund të shpëtojë&quot;.</span> <span class="verse"><a name="9">9</a>Pastaj Jakobi tha: &quot;O Perëndi i atit tim Abraham, Perëndi i atit tim Isak, o Zot, që më ke thënë: &quot;Ktheu në vendin tënd dhe pranë fisit tënd dhe unë do të bëj të mirë&quot;,</span> <span class="verse"><a name="10">10</a>unë nuk jam i denjë i të gjitha mirësive dhe i gjithë besnikërisë që ke treguar ndaj shërbyesit tënd, sepse unë e kalova këtë Jordan vetëm me shkopin tim dhe tani janë bërë dy grupe.</span> <span class="verse"><a name="11">11</a>Çliromë, të lutem, nga duart e vëllait tim, nga duart e Esaut, sepse unë kam frikë nga ai dhe druaj që ai të vijë për të më sulmuar, pa kursyer as nënat as fëmijët.</span> <span class="verse"><a name="12">12</a>Dhe ti the: &quot;Pa tjetër, unë do të të bëj mirë dhe do t'i bëj pasardhësit e tu si rëra e detit, që nuk mund të llogaritet se është shumë e madhe&quot;&quot;.</span> <span class="verse"><a name="13">13</a>Kështu Jakobi e kaloi natën në atë vend, dhe nga ato që kishte nëpër duar ai zgjodhi një dhuratë për vëllanë e tij Esau:</span> <span class="verse"><a name="14">14</a>dyqind dhi, njëzet cjep, dyqind dele dhe njëzet desh,</span> <span class="verse"><a name="15">15</a>tridhjetë deve qumështore me të vegjëlit e tyre, dyzet lopë dhe dhjetë dema, njëzet gomarica dhe dhjetë mëza.</span> <span class="verse"><a name="16">16</a>Pastaj ua dorëzoi shërbyesve të tij, çdo kope për llogari të vet, dhe u tha shërbëtorëve të tij: &quot;Kaloni para meje dhe lini një farë hapësire midis një kopeje dhe tjetrës&quot;.</span> <span class="verse"><a name="17">17</a>Dhe i dha urdhër të parit: &quot;Kur vëllai im Esau do të të takojë dhe do të të pyesë: &quot;I kujt je ti dhe ku shkon? Të kujt janë këto kafshë para teje?&quot;,</span> <span class="verse"><a name="18">18</a>ti do të përgjigjesh: &quot;Janë të shërbëtorit tënd Jakobit; është një dhuratë e dërguar zotërisë tim Esau; dhe ja, ai vetë po vjen mbas nesh&quot;&quot;.</span> <span class="verse"><a name="19">19</a>Ai i dha të njëjtin urdhër të dytit, të tretit dhe gjithë atyre që ndiqnin kopetë, duke u thënë: &quot;Në këtë mënyrë do t'i flisni Esaut kur do ta takoni;</span> <span class="verse"><a name="20">20</a>dhe do t'i thoni: &quot;Ja, shërbëtori yt Jakobi është duke ardhur vetë pas nesh&quot;&quot;. Sepse thoshte: &quot;Unë do ta qetësoj me dhuratën që më paraprin e pastaj do të shikoj fytyrën e tij; ndofta do të më presë mirë&quot;.</span> <span class="verse"><a name="21">21</a>Kështu dhurata shkoi para tij, por ai e kaloi natën në fushim.</span> <span class="verse"><a name="22">22</a>Por atë natë ai u ngrit, mori dy gratë e tij, dy shërbëtoret dhe të njëmbëdhjetë fëmijët e tij dhe e kaloi vaun e lumit Jabbok.</span> <span class="verse"><a name="23">23</a>I mori me vete dhe bëri që të kalonin përruan të gjitha gjërat që zotëronte.</span> <span class="verse"><a name="24">24</a>Kështu Jakobi mbeti vetëm dhe një burrë luftoi me të deri në agim.</span> <span class="verse"><a name="25">25</a>Kur ky burrë e pa se nuk mund ta mundte, i preku zgavrën e ijës; dhe zgavra e ijes së Jakobit u përdrodh, ndërsa ai luftonte kundër tij.</span> <span class="verse"><a name="26">26</a>Dhe ai tha: &quot;Lërmë të shkoj, se po lind agimi&quot;. Por Jakobi iu përgjegj: &quot;Nuk do të të lë të shkosh, në rast se nuk më bekon më parë!&quot;.</span> <span class="verse"><a name="27">27</a>Tjetri i tha: &quot;Cili është emri yt?&quot;. Ai u përgjegj: &quot;Jakob&quot;.</span> <span class="verse"><a name="28">28</a>Atëherë ai i tha: &quot;Emri yt nuk do të jetë më Jakob, por Israel, sepse ti ke luftuar bashkë me Perëndinë dhe me njerëzit, dhe ke fituar&quot;.</span> <span class="verse"><a name="29">29</a>Jakobi i tha: &quot;Të lutem, tregomë emrin tënd&quot;. Por ai iu përgjegj: &quot;Pse e do emrin tim?&quot;.</span> <span class="verse"><a name="30">30</a>Dhe kështu ai e bekoi. Atëherë Jakobi e quajti këtë vend Peniel, sepse tha: &quot;E pashë Perëndinë ballë për ballë dhe jeta ime u fal&quot;.</span> <span class="verse"><a name="31">31</a>Mbasi ai kaloi Penielin, dielli po ngrihej; dhe Jakobi çalonte për shkak të ijës.</span> <span class="verse"><a name="32">32</a>Për këtë arësye, deri në ditën e sotme, bijtë e Izraelit nuk e hanë gilcën e kofshës që kalon nëpër zgavrën e ijës, sepse ai njeri kishte prekur zgavrën e ijës së Jakobit në pikën e gilcës së kofshës.</span> </p></div</div></div></body></html>