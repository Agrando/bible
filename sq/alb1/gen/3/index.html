<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 3</strong></div><p><span class="verse"><a name="1">1</a>Por gjarpri ishte më dinaku ndër të gjitha bishat e fushave që Zoti Perëndi kishte krijuar, dhe i tha gruas: &quot;A ka thënë me të vërtetë Perëndia: &quot;Mos hani nga të gjitha pemët e kopshtit?&quot;&quot;.</span> <span class="verse"><a name="2">2</a>Dhe gruaja iu përgjegj gjarprit: &quot;Nga fruti i pemëve të kopshtit mund të hamë;</span> <span class="verse"><a name="3">3</a>por nga fruti i pemës që është në mes të kopshtit Perëndia ka thënë: &quot;Mos hani dhe mos e prekni, ndryshe do të vdisni&quot;&quot;.</span> <span class="verse"><a name="4">4</a>Atëherë gjarpri i tha gruas: &quot;Ju s'keni për të vdekur aspak;</span> <span class="verse"><a name="5">5</a>por Perëndia e di që ditën që do t'i hani, sytë tuaj do të hapen dhe do të jeni në gjendje si Perëndia të njihni të mirën dhe të keqen&quot;.</span> <span class="verse"><a name="6">6</a>Dhe gruaja pa që pema ishte e mirë për t'u ngrënë, që ishte e këndshme për sytë dhe që pema ishte i dëshirueshme për ta bërë të zgjuar dikë; dhe ajo mori nga fruti i saj, e hëngri dhe i dha edhe burrit të saj që ishte me të, dhe hëngri edhe ai.</span> <span class="verse"><a name="7">7</a>Atëherë iu hapën sytë të dyve dhe e panë që ishin lakuriq; kështu ata qepën gjethe fiku dhe bënë breza për t'u mbuluar.</span> <span class="verse"><a name="8">8</a>Pastaj dëgjuan zërin e Zotit Perëndi që shëtiste në kopsht në flladin e ditës; dhe burri e gruaja e tij u fshehën nga prania e Zotit Perëndi midis pemëve të kopshtit.</span> <span class="verse"><a name="9">9</a>Atëherë Zoti Perëndi thirri njeriun dhe i tha: &quot;Ku je?&quot;.</span> <span class="verse"><a name="10">10</a>Ai u përgjigj: &quot;Dëgjova zërin tënd në kopsht, dhe pata frikë sepse isha lakuriq dhe u fsheha&quot;.</span> <span class="verse"><a name="11">11</a>Dhe Perëndia i tha: &quot;Kush të tregoi se ishe lakuriq? Mos vallë ke ngrënë nga pema që unë të kisha urdhëruar të mos haje?&quot;.</span> <span class="verse"><a name="12">12</a>Njeriu u përgjigj: &quot;Gruaja që ti më vure pranë më dha nga pema dhe unë e hëngra&quot;.</span> <span class="verse"><a name="13">13</a>Dhe Zoti Perëndi i tha gruas: &quot;Pse e bëre këtë?&quot;. Gruaja u përgjigj: &quot;Gjarpri më mashtroi dhe unë hëngra prej saj&quot;.</span> <span class="verse"><a name="14">14</a>Atëherë Zoti Perëndi i tha gjarprit: &quot;Me qenë se bëre këtë gjë, qofsh i mallkuar ndër gjithë kafshët dhe tërë bishat e fushave! Ti do të ecësh mbi barkun tënd dhe do të hash pluhur gjithë ditët e jetës sate.</span> <span class="verse"><a name="15">15</a>Dhe unë do të shtie armiqësi midis teje dhe gruas, midis farës sate dhe farës së saj; fara e saj do të shtypë kokën tënde, dhe ti do të plagosësh thembrën e farës së saj&quot;.</span> <span class="verse"><a name="16">16</a>Gruas i tha: &quot;Unë do të shumëzoj në masë të madhe vuajtjet e tua dhe barrët e tua; me vuajtje do të lindësh fëmijë; dëshirat e tua do të drejtohen ndaj burrit tënd dhe ai do të sundojë mbi ty&quot;.</span> <span class="verse"><a name="17">17</a>Pastaj i tha Adamit: &quot;Me qenë se dëgjove zërin e gruas sate dhe hëngre nga pema për të cilën të kisha urdhëruar duke thënë: &quot;Mos ha prej saj&quot;, toka do të jetë e mallkuar për shkakun tënd, ti do të</span> <span class="verse"><a name="18">18</a>Ajo do të prodhojë gjemba dhe bimë gjembore, dhe ti do të hash barin e fushave;</span> <span class="verse"><a name="19">19</a>do të hash bukën me djersën e ballit, deri sa të rikthehesh në dhe sepse nga ai ke dalë; sepse ti je pluhur dhe në pluhur do të rikthehesh&quot;.</span> <span class="verse"><a name="20">20</a>Dhe burri i vuri gruas së tij emrin Evë, sepse ajo qe nëna e tërë të gjallëve.</span> <span class="verse"><a name="21">21</a>Pastaj Zoti Perëndi i bëri Adamit dhe gruas së tij tunika prej lëkure dhe i veshi.</span> <span class="verse"><a name="22">22</a>Dhe Zoti Perëndi tha: &quot;Ja, njeriu u bë si një prej nesh, sepse njeh të mirën dhe të keqen. Dhe tani nuk duhet t'i lejohet të shtrijë dorën e tij për të marrë edhe nga pema e jetës kështu që, duke ngrënë nga ajo, të jetojë për gjithnjë&quot;.</span> <span class="verse"><a name="23">23</a>Prandaj Zoti Perëndi e dëboi njeriun nga kopshti i Edenit, me qëllim, që të punonte tokën nga e cila kishte dalë.</span> <span class="verse"><a name="24">24</a>Kështu ai e dëboi njeriun; dhe vendosi në lindje të kopshtit të Edenit kerubinët që vërtisnin nga çdo anë një shpatë flakëruese për të ruajtur rrugën e pemës së jetës.</span> </p></div</div></div></body></html>