<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 45</strong></div><p><span class="verse"><a name="1">1</a>Atëherë Jozefi nuk e përmbajti dot më veten para tërë të pranishmëve dhe briti: &quot;Nxirrini jashtë të gjithë nga prania ime!&quot;. Kështu nuk mbeti asnjëri me Jozefin kur ai u tregoi vëllezërve të tij se kush ishte.</span> <span class="verse"><a name="2">2</a>Dhe qau aq fort sa që e dëgjuan edhe vet Egjiptasit, dhe ky lajm arriti edhe në shtëpinë e Faraonit.</span> <span class="verse"><a name="3">3</a>Pastaj Jozefi u tha vëllezërve të tij: &quot;Unë jam Jozefi, a është ende gjallë ati im?&quot;. Por vëllezërit e tij nuk mund t'i përgjigjeshin, sepse ishin të tronditur thellë në praninë e tij.</span> <span class="verse"><a name="4">4</a>Atëherë Jozefi u tha vëllezërve të tij: &quot;Afrohuni, pra, tek unë!&quot;. Ata iu afruan dhe ai u tha: &quot;Unë jam Jozefi, vëllai juaj, që ju e shitët që ta çonin në Egjipt.</span> <span class="verse"><a name="5">5</a>Por tani mos u trishtoni dhe mos t'ju vijë keq që më shitët me qëllim që të çohesha këtu poshtë, sepse Perëndia më ka dërguar para jush për të ruajtur jetën tuaj.</span> <span class="verse"><a name="6">6</a>Në fakt u bënë dy vjet që ra zija e bukës në vend; dhe do të ketë pesë vjet të tjera gjatë të cilave as do të lërohet, as do të korret.</span> <span class="verse"><a name="7">7</a>Por Perëndia më ka dërguar para jush, me qëllim që të ruhet diçka mbi tokë dhe për t'ju shpëtuar jetën me një çlirim të madh.</span> <span class="verse"><a name="8">8</a>Nuk jeni ju, pra, që më dërguat këtu, por është Perëndia; ai më caktoi si atë i Faraonit, si zot i krejt shtëpisë së tij dhe si qeveritar i tërë vendit të Egjiptit.</span> <span class="verse"><a name="9">9</a>Nxitoni të riktheheni tek ati im dhe i thoni: &quot;Kështu thotë biri yt Jozefi: Perëndia më ka caktuar si zot i gjithë Egjiptit; zbrit tek unë, mos u vono;</span> <span class="verse"><a name="10">10</a>ti do të banosh në vendin e Goshenit dhe do jesh afër meje; ti dhe bijtë e tu, bijtë e bijve të tu, kopetë e bagëtive të imta e të trasha dhe gjithçka ti zotëron.</span> <span class="verse"><a name="11">11</a>Dhe atje unë do të të ushqej, sepse do të ketë edhe pesë vjet të tjera zije, me qëllim që ti të mos katandisesh në mjerim: ti, familja jote dhe gjithçka zotëron&quot;.</span> <span class="verse"><a name="12">12</a>Dhe ja, sytë tuaja dhe sytë e vëllait tim Beniaminit shohin që është goja ime që ju flet.</span> <span class="verse"><a name="13">13</a>Tregojani, pra, atit tim tërë lavdinë time këtu në Egjipt dhe gjithçka patë, shpejtoni ta sillni atin tim këtu&quot;.</span> <span class="verse"><a name="14">14</a>Pastaj iu hodh në qafë vëllait të tij Beniamin dhe qau, dhe Beniamini qau i shtrënguar në qafën e tij.</span> <span class="verse"><a name="15">15</a>Ai puthi gjithashtu tërë vëllezërit e tij dhe qau i shtrënguar me ta. Pastaj vëllezërit e tij filluan të flasin me të.</span> <span class="verse"><a name="16">16</a>Jehona e kësaj ngjarjeje u përhap në shtëpinë e Faraonit dhe njerëzit thanë: &quot;Kanë ardhur vëllezërit e Jozefit&quot;. Kjo i pëlqeu Faraonit dhe shërbëtorëve të tij.</span> <span class="verse"><a name="17">17</a>Atëherë Faraoni i tha Jozefit: &quot;Thuaju vëllezërve të tu: &quot;Bëni këtë: Ngarkoni kafshët tuaja dhe shkoni; kthehuni në vendin e Kanaanit.</span> <span class="verse"><a name="18">18</a>Pastaj merrni atin tuaj dhe familjet tuaja, dhe ejani tek unë; unë do t'ju jap më të mirat e vendit të Egjiptit dhe do të hani prodhimet më të zgjedhura të vendit&quot;.</span> <span class="verse"><a name="19">19</a>Ti ke urdhërin t'u thuash atyre: &quot;Bëni këtë: Merrni me vete nga vendi i Egjiptit qerre për të vegjëlit tuaj dhe për gratë tuaja; merrni atin tuaj dha ejani.</span> <span class="verse"><a name="20">20</a>Dhe mos u shqetësoni për orenditë shtëpiake, sepse sendet më të mira që ka Egjipti do të jenë tuajat&quot;&quot;.</span> <span class="verse"><a name="21">21</a>Bijtë e Izraelit vepruan kështu, dhe Jozefi u dha atyre qerre, simbas urdhërit të Faraonit, si edhe ushqime për udhëtimin.</span> <span class="verse"><a name="22">22</a>Të gjithëve u dha një palë rroba për ndërresë për secilin, por Beniaminit i dha treqind sikla argjendi dhe pesë ndërresa veshmbathje;</span> <span class="verse"><a name="23">23</a>atit të tij i dërgoi: dhjetë gomarë të ngarkuar me gjërat më të mira të Egjiptit, dhjetë gomarica të ngarkuara me grurë, bukë dhe ushqime për atin e tij gjatë udhëtimit.</span> <span class="verse"><a name="24">24</a>Kështu i nisi vëllezërit e tij dhe, ndërsa ata po iknin, u tha: &quot;Mos u grindni rrugës&quot;.</span> <span class="verse"><a name="25">25</a>Atëherë ata u ngjitën përsëri nga Egjipti dhe arritën në vendin e Kanaanit te Jakobi, ati i tyre.</span> <span class="verse"><a name="26">26</a>Dhe i kallëzuan gjithçka, duke thënë: &quot;Jozefi është ende gjallë dhe është qeveritari i gjithë shtetit të Egjiptit&quot;. Por zemra e atij nuk iu ngroh, sepse nuk u besonte atyre.</span> <span class="verse"><a name="27">27</a>Po kur ata i treguan tërë fjalët që u kishte thënë Jozefi dhe kur pa qerret që Jozefi kishte dërguar për ta marrë atë, atëherë shpirti i Jakobit atit të tyre, u ringjall</span> <span class="verse"><a name="28">28</a>dhe Izraeli tha: &quot;Mjaft; djali im Jozefi është ende gjallë; unë do të shkoj ta shoh para se të vdes&quot;.</span> </p></div</div></div></body></html>