<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 23</strong></div><p><span class="verse"><a name="1">1</a>Sara jetoi njëqind e njëzet e shtatë vjet. Këto qenë vitet e jetës së Sarës.</span> <span class="verse"><a name="2">2</a>Dhe Sara vdiq në Kirjath-Arba (që është Hebroni), në vendin e Kanaanëve, dhe Abrahami hyri aty për të mbajtur zi për të dhe për ta vajtuar.</span> <span class="verse"><a name="3">3</a>Pastaj Abrahami u ngrit më këmbë në prani të së vdekurës dhe u foli bijve të Hethit, duke u thënë:</span> <span class="verse"><a name="4">4</a>&quot;Unë jam një i huaj midis jush dhe i ardhur midis jush; më jepni pronësinë e një varri midis jush, që të mund të varros të vdekurën time dhe ta heq nga sytë e mi&quot;.</span> <span class="verse"><a name="5">5</a>Dhe bijtë e Hethit iu përgjigjën Abrahamit duke i thënë:</span> <span class="verse"><a name="6">6</a>&quot;Dëgjona, o zoti im! Ti je midis nesh një princ i Perëndisë, varrose të vdekurën tënde në më të mirën nga varrezat tona, asnjeri prej nesh s'do të refuzojë varrin e tij, me qëllim që ti të varrosësh aty të vdekurën tënde&quot;.</span> <span class="verse"><a name="7">7</a>Atëherë Abrahami u ngrit, u përul para popullit të vendit, para bijve të Hethit,</span> <span class="verse"><a name="8">8</a>dhe u foli atyre duke thënë: &quot;Në rast se ju pëlqen që unë ta varros të vdekurën time duke e hequr nga sytë e mi, dëgjomëni. Ndërhyni për mua tek Efroni, bir i Zoharit,</span> <span class="verse"><a name="9">9</a>që të më japë shpellën e Makpelahut, që i përket dhe që ndodhet në skajin e arës së tij; por që të më japë në pronësi me çmimin e tij të plotë si vend varrimi midis jush&quot;.</span> <span class="verse"><a name="10">10</a>Tani Efroni ndodhej në mes të bijve të Hethit; dhe Efroni, Hiteu, iu përgjegj Abrahamit në prani të bijve të Hethit, të të gjithë atyreve që hynin nëpër portën e qytetit të tij, duke thënë:</span> <span class="verse"><a name="11">11</a>&quot;Jo, zoti im, dëgjomë! Unë të fal arën dhe shpellën që ndodhet aty; po ta dhuroj në prani të bijve të popullit tim; po ta bëj dhuratë. Varrose të vdekurën tënde&quot;.</span> <span class="verse"><a name="12">12</a>Atëherë Abrahami u përkul para popullit të vendit,</span> <span class="verse"><a name="13">13</a>dhe i foli Efronit në prani të popullit të vendit duke thënë: &quot;Dëgjomë, të lutem! Unë do të jap çmimin e arës, pranoje nga unë, kështu unë do të mund të varros aty të vdekurën time&quot;.</span> <span class="verse"><a name="14">14</a>Efroni iu përgjegj Abrahamit, duke i thënë:</span> <span class="verse"><a name="15">15</a>&quot;Zoti im, dëgjomë! Toka vlen katërqind monedha argjendi. Ç'është kjo midis meje dhe teje? Varrose, pra, të vdekurën tënde&quot;.</span> <span class="verse"><a name="16">16</a>Atëherë Abrahami zbatoi fjalën e Efronit; dhe Abrahami i peshoi Efronit çmimin që i kishte thënë në prani të bijve të Hethit: katërqind monedha argjendi, monedha që tregtarët përdornin midis tyre zakonisht.</span> <span class="verse"><a name="17">17</a>Kështu ara e Efronit që gjendej në Malkpelah përballë Mamres, ara me shpellën që ishte aty dhe tërë drurët që ishin në arë dhe në të gjithë kufijtë përqark,</span> <span class="verse"><a name="18">18</a>kaluan në pronësi të Abrahamit, në prani të bijve të Hethit dhe të të gjithë atyre që hynin nga porta e qytetit të Efronit.</span> <span class="verse"><a name="19">19</a>Pas kësaj, Abrahami varrosi Sarën, gruan e tij, në shpellën e arës së Makpelahut përballë Mamres (që është Hebroni) në vendin e Kanaanëve.</span> <span class="verse"><a name="20">20</a>Kështu ara dhe shpella që gjendet aty u kaluan nga bijtë e Hethit në pronë të Abrahamit, si vend varrimi.</span> </p></div</div></div></body></html>