<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 35</strong></div><p><span class="verse"><a name="1">1</a>Perëndia i tha Jakobit: &quot;Çohu, ngjitu në Bethel dhe vendosu aty; dhe bëj aty një altar Perëndisë që t'u shfaq, kur ikje para vëllait tënd Esau&quot;.</span> <span class="verse"><a name="2">2</a>Atëherë Jakobi i tha familjes së tij dhe gjithë atyre që ishin me të: &quot;Hiqni nga rrethi juaj perënditë e huaja, pastrohuni dhe ndërroni rrobat tuaja;</span> <span class="verse"><a name="3">3</a>pastaj të ngrihemi dhe të shkojmë në Bethel, dhe unë do t'i bëj një altar Perëndisë që plotësoi dëshirën time ditën e fatkeqësisë sime dhe që më shoqëroi në udhëtimin që kam bërë&quot;.</span> <span class="verse"><a name="4">4</a>Atëherë ata i dhanë Jakobit tërë perënditë e huaja që kishin dhe varëset që mbanin në veshë; dhe Jakobi i fshehu nën lisin që ndodhet pranë Sikemit.</span> <span class="verse"><a name="5">5</a>Pastaj ata u nisën dhe tmerri i Perëndisë ra mbi të gjitha qytetet rreth tyre, kështu që nuk i ndoqën bijtë e Jakobit.</span> <span class="verse"><a name="6">6</a>Kështu Jakobi arriti në Luc, domethënë në Bethel, që ndodhet në vendin e Kanaanit; erdhi aty me të gjithë njerëzit që ishin me të.</span> <span class="verse"><a name="7">7</a>Dhe aty ndërtoi një altar dhe këtë vend e quajti El-Bethel, sepse aty i qe çfaqur Perëndia kur po ikte para vëllait të tij.</span> <span class="verse"><a name="8">8</a>Atëherë vdiq Debora, taja e Rebekës, dhe e varrosën poshtë Bethelit, në këmbët e lisit që u quajt Alon-Bakuth.</span> <span class="verse"><a name="9">9</a>Perëndia iu shfaq përsëri Jakobit, kur ky po vinte nga Padam-Arami dhe e bekoi.</span> <span class="verse"><a name="10">10</a>Dhe Perëndia i tha: &quot;Emri yt është Jakob; ti nuk do të quhesh më Jakob, por emri yt do të jetë Izrael&quot;. Dhe i vuri emrin Izrael.</span> <span class="verse"><a name="11">11</a>Pastaj Perëndia i tha: &quot;Unë jam Perëndia i Plotfuqishëm; ti bëhu i frytshëm dhe shumëzo; një komb, madje një tërësi kombesh do të rrjedhin prej teje, dhe disa mbretër kanë për të dalë nga ijët e tua;</span> <span class="verse"><a name="12">12</a>dhe do të të jap ty dhe pasardhësve të tu pas teje vendin që i dhashë Abrahamit dhe Isakut&quot;.</span> <span class="verse"><a name="13">13</a>Pastaj Perëndia u ngjit më lart nga ai, nga vendi ku i kishte folur.</span> <span class="verse"><a name="14">14</a>Atëherë Jakobi ndërtoi një përmendore, një përmendore prej guri, në vendin ku Perëndia i kishte folur; mbi të hodhi pak verë dhe derdhi ca vaj sipër.</span> <span class="verse"><a name="15">15</a>Dhe Jakobi e quajti Bethel vendin ku Perëndia i kishte folur.</span> <span class="verse"><a name="16">16</a>Pastaj u nisën nga Betheli; kishte edhe një copë rrugë për të arritur në Efratë, kur Rakela lindi. Ajo pati një lindje të vështirë;</span> <span class="verse"><a name="17">17</a>dhe gjatë lindjes së vështirë mamia i tha: &quot;Mos ki frikë, sepse edhe këtë herë ke një djalë&quot;.</span> <span class="verse"><a name="18">18</a>Dhe ndërsa shpirti po e linte (sepse vdiq), i vuri emrin Ben-Oni, por i ati e quajti Beniamin.</span> <span class="verse"><a name="19">19</a>Kështu Rakela vdiq dhe u varros në rrugën e Efratës (domethënë të Betlemit).</span> <span class="verse"><a name="20">20</a>Dhe Jakobi ngriti mbi varrin e saj një përmendore. Dhe kjo përmendore ekziston ende sot e kësaj dite mbi varrin e Rakelës.</span> <span class="verse"><a name="21">21</a>Pastaj Izraeli u nis dhe ngriti çadrën përtej Migdal-Ederit.</span> <span class="verse"><a name="22">22</a>Dhe ndodhi që, ndërsa Izraeli banonte në atë vend, Rubeni shkoi e ra në shtrat me Bilbah, konkubinën e atit të tij. Dhe Izraeli e mori vesh.</span> <span class="verse"><a name="23">23</a>Bijtë e Jakobit ishin dymbëdhjetë. Bijtë e Leas ishin: Rubeni, i parëlinduri i Jakobit, Simeoni, Levi, Juda, Isakari dhe Zabuloni.</span> <span class="verse"><a name="24">24</a>Bijtë e Rakelës ishin: Jozefi dhe Beniamini.</span> <span class="verse"><a name="25">25</a>Bijtë e Bilhahut, shërbëtorja e Rakelës, ishin: Dani dhe Neftali.</span> <span class="verse"><a name="26">26</a>Bijtë e Zilpahës, shërbëtorja e Leas, ishin: Gadi dhe Asheri. Këta janë bijtë e Jakobit që i lindën në Padan-Aram.</span> <span class="verse"><a name="27">27</a>Pastaj Jakobi erdhi tek Isaku, i ati, në Marme, në Kirjath-Arba (domethënë në Hebron), ku Abrahami dhe Isaku kishin qëndruar ca kohë.</span> <span class="verse"><a name="28">28</a>Isaku jetoi njëqind e tetëdhjetë vjet.</span> <span class="verse"><a name="29">29</a>Kështu Isaku dha shpirt, vdiq dhe u bashkua me popullin e tij, ishte i plakur dhe i ngopur me ditë; dhe Esau dhe Jakobi, bijtë e tij, e varrosën.</span> </p></div</div></div></body></html>