<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 33</strong></div><p><span class="verse"><a name="1">1</a>Jakobi ngriti sytë, vështroi dhe pa që po vinte Esau, që kishte me vete katërqind burra. Atëherë i ndau bijtë e tij midis Leas, Rakelës dhe dy shërbyeseve të tij.</span> <span class="verse"><a name="2">2</a>Në krye vuri shërbyeset dhe bijtë e tyre, pastaj Lean dhe bijtë e saj dhe së fundi Rakelën dhe Jozefin.</span> <span class="verse"><a name="3">3</a>Ai vetë kaloi para tyre dhe u përkul deri në tokë shtatë herë deri sa arriti pranë vëllait të vet.</span> <span class="verse"><a name="4">4</a>Atëherë Esau vrapoi drejt tij, e përqafoi, iu hodh në qafë dhe e puthi; dhe që të dy qanë.</span> <span class="verse"><a name="5">5</a>Pastaj Esau ngriti sytë, pa gratë e fëmijët dhe tha: &quot;Kush janë këta me ty?&quot;. Jakobi iu përgjigj: &quot;Janë bijtë që Perëndia pati mirësinë t'i japë shërbyesit tënd&quot;.</span> <span class="verse"><a name="6">6</a>Atëherë u afruan shërbyeset, ato dhe bijtë e tyre, dhe u përkulën.</span> <span class="verse"><a name="7">7</a>U afruan edhe Lea dhe bijtë e saj, dhe u përkulën. Pastaj u afruan Jozefi dhe Rakela, dhe u përkulën edhe ata.</span> <span class="verse"><a name="8">8</a>Esau tha: &quot;Çfarë ke ndërmend të bësh me tërë atë grup që takova?&quot;. Jakobi u përgjigj: &quot;Éshtë për të gjetur hir në sytë e zotërisë tim&quot;.</span> <span class="verse"><a name="9">9</a>Atëherë Esau tha: &quot;Kam mjaft për vete, o vëllai im; mbaj për vete atë që është jotja&quot;.</span> <span class="verse"><a name="10">10</a>Por Jakobi tha: &quot;Jo, të lutem; në qoftë se kam gjetur hir në sytë e tu, prano dhuratën time nga dora ime, sepse kur pashë fytyrën tënde, për mua ishte njëlloj sikur të shikoja fytyrën e Perëndisë, dhe ti më ke pritur mirë.</span> <span class="verse"><a name="11">11</a>Pranoje, pra, dhuratën që të është sjellë, sepse Perëndia është treguar shumë i mirë me mua dhe unë kam gjithçka&quot;. Dhe nguli këmbë aq shumë, sa që Esau pranoi.</span> <span class="verse"><a name="12">12</a>Pastaj Esau tha: &quot;Le të nisemi, të fillojmë të ecim dhe unë do të shkoj para teje&quot;.</span> <span class="verse"><a name="13">13</a>Por Jakobi u përgjigj: &quot;Zotëria im e di që fëmijët janë në moshë të vogël dhe që kam me vete dele dhe lopë qumështore; po t'i mbajmë keq qoftë edhe një ditë të vetme, tërë kafshët kanë për të vdekur.</span> <span class="verse"><a name="14">14</a>Le të kalojë zotëria im para shërbëtorit të tij, dhe unë do ta ndjek ngadalë me hapin e kafshëve që më paraprijnë dhe me hapin e fëmijëve, deri sa të arrijë te zotëria im në Seir&quot;.</span> <span class="verse"><a name="15">15</a>Atëherë Esau tha: &quot;Më lejo të paktën të lë me ty disa nga njerëzit që janë me mua&quot;. Por Jakobi u përgjigj: &quot;Pse ta bëjmë këtë? Mjafton që unë të gjej hir në sytë e zotërisë tim&quot;.</span> <span class="verse"><a name="16">16</a>Kështu po atë ditë Esau u rikthye në rrugën e tij drejt Seirit.</span> <span class="verse"><a name="17">17</a>Jakobi u nis në drejtim të Sukothit, ndërtoi atje një shtëpi për vete dhe kasolle për bagëtinë; prandaj ai vend u quajt Sukoth.</span> <span class="verse"><a name="18">18</a>Pastaj Jakobi, duke u kthyer nga Padan-Arami, arriti shëndoshë e mirë në qytetin e Sikemit, në vendin e Kanaanit, ku ngriti çadrat e tij përballë qytetit.</span> <span class="verse"><a name="19">19</a>Dhe bleu nga bijtë e Hamorit, at i Sikemit, për njëqind copë paresh, pjesën e fushës ku kishte ngritur çadrat e tij përballë qytetit.</span> <span class="verse"><a name="20">20</a>Pastaj aty ngriti një altar dhe e quajti El-Elohej-Izrael.</span> </p></div</div></div></body></html>