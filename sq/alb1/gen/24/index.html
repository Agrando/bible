<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 24</strong></div><p><span class="verse"><a name="1">1</a>Abrahami ishte tashmë plak dhe ishte në moshë të kaluar; dhe Zoti e kishte bekuar Abrahamin në çdo gjë.</span> <span class="verse"><a name="2">2</a>Dhe Abrahami i tha shërbyesit më të moshuar të shtëpisë së tij që qeveriste tërë pasuritë e tij: &quot;Vëre dorën tënde nën kofshën time;</span> <span class="verse"><a name="3">3</a>dhe unë do të bëj që ti të betohesh në emër të Zotit, Perëndisë së qiejve dhe Perëndisë të tokës, që ti nuk do t'i marrësh për grua djalit tim asnjë prej bijave të Kanaanejve në mes të të cilëve unë banoj;</span> <span class="verse"><a name="4">4</a>por do të shkosh në vendin tim dhe te fisi im për të marrë një grua për djalin tim, për Isakun&quot;.</span> <span class="verse"><a name="5">5</a>Shërbëtori iu përgjegj: &quot;Ndofta ajo grua nuk dëshiron të më ndjekë në këtë vend; a duhet ta çoj atëherë përsëri birin tënd në vendin nga ke dalë?&quot;.</span> <span class="verse"><a name="6">6</a>Atëherë Abrahami i tha: &quot;Ruhu e mos e ço birin tim atje!</span> <span class="verse"><a name="7">7</a>Zoti, Perëndia i qiellit, që më hoqi nga shtëpia e atit tim dhe nga vendi ku kam lindur, më foli dhe m'u betua duke thënë: &quot;Unë do t'ua jap këtë vend pasardhësve të tu&quot;, ai do të dërgojë engjëllin  e tij para teje dhe ti do të marrësh andej një  grua për birin tim.</span> <span class="verse"><a name="8">8</a>Dhe në qoftë se gruaja nuk dëshiron të të ndjekë, atëherë ti do të lirohesh nga ky betim që më ke bërë; vetëm mos e kthe tim bir atje&quot;.</span> <span class="verse"><a name="9">9</a>Kështu shërbyesi e vuri dorën nën kofshën e Abrahamit, zotit të tij, dhe iu betua lidhur me këtë problem.</span> <span class="verse"><a name="10">10</a>Pastaj shërbyesi mori dhjetë deve nga devetë e zotit të tij dhe u nis, duke pasur me vete çdo lloj të mirash të zotërisë së tij. Ai e nisi rrugën dhe shkoi në Mesopotami, në qytetin e Nahorit.</span> <span class="verse"><a name="11">11</a>Dhe i gjunjëzoi devetë jashtë qytetit pranë një pusi uji, aty nga mbrëmja, në kohën kur gratë dalin për të marrë ujë, dhe tha:</span> <span class="verse"><a name="12">12</a>&quot;O Zot, Perëndia i zotërisë tim Abraham, të lutem bëj që sot të kem mundësinë të kem një takim të lumtur, trego dashamirësi ndaj Abrahamit, zotit tim!</span> <span class="verse"><a name="13">13</a>Ja, unë po rri pranë këtij burimi ujërash, ndërsa bijat e banorëve të qytetit dalin për të mbushur ujë.</span> <span class="verse"><a name="14">14</a>Bëj që vajza së cilës do t'i them: &quot;Ah, ule shtambën tënde që unë të pi&quot; dhe që do të më përgjigjet: &quot;Pi, dhe kam për t'u dhënë për të pirë edhe deveve të tu&quot;, të jetë ajo që ti ja ke caktuar shërbyesit  tënd Isak. Nga kjo unë do të kuptoj që  ti ke treguar dashamirësi ndaj zotërisë tim&quot;.</span> <span class="verse"><a name="15">15</a>Ai s'kishte mbaruar së foluri, kur, ja, doli Rebeka me shtambën në shpatullën e saj; ajo ishte e bija e Bethuelit, biri i Mikailit, gruaja e Nahorit dhe vëllai i Abrahamit.</span> <span class="verse"><a name="16">16</a>Vajza ishte shumë e bukur, e virgjër dhe asnjë burrë nuk e kishte njohur kurrë. Ajo zbriti në burim, mbushi shtambën e saj dhe u ngjit përsëri lart.</span> <span class="verse"><a name="17">17</a>Atëherë shërbyesi vrapoi në drejtim të saj dhe i tha: &quot;Lermë të pi pak ujë nga shtamba jote&quot;.</span> <span class="verse"><a name="18">18</a>Ajo u përgjegj: &quot;Pi, zotëria im&quot;; pastaj shpejtoi ta ulë shtambën mbi dorë dhe i dha të pijë.</span> <span class="verse"><a name="19">19</a>Sapo mbaroi së dhëni ujë për të pirë, tha: &quot;Do të mbush ujë edhe për devetë e tua, deri sa të ngopen me ujë&quot;.</span> <span class="verse"><a name="20">20</a>Me nxitim e zbrazi shtambën e saj në koritë, vrapoi përsëri te burimi për të mbushur ujë për të gjithë devetë e tij.</span> <span class="verse"><a name="21">21</a>Ndërkaq ai njeri e sodiste në heshtje, për të mësuar në qoftë se Zoti e kishte bërë të mbarë apo jo udhëtimin e tij.</span> <span class="verse"><a name="22">22</a>Kur devetë mbaruan së piri, njeriu mori një unazë floriri për hundën që peshonte gjysmë sikli dhe dy byzylykë me një peshë prej dhjetë siklesh ari për kyçin e dorës së saj, dhe tha:</span> <span class="verse"><a name="23">23</a>&quot;Bijë e kujt je? Ma thuaj, të lutem. A ka vend në shtëpinë e babait tënd për ne, që ta kalojmë natën?&quot;.</span> <span class="verse"><a name="24">24</a>Ajo u përgjegj: &quot;Unë jam bijë e Bethuelit, i biri i Milkahut, që ajo i lindi në Nahor&quot;.</span> <span class="verse"><a name="25">25</a>Dhe shtoi: &quot;Tek ne ka shumë kashtë dhe forazh si dhe vend për të kaluar natën&quot;.</span> <span class="verse"><a name="26">26</a>Atëherë njeriu u përkul, adhuroi Zotin dhe tha:</span> <span class="verse"><a name="27">27</a>&quot;Qoftë i bekuar Zoti, Perëndia i Abrahamit, zotërisë tim, që nuk ka pushuar të jetë dashamirës dhe besnik ndaj zotërisë tim! Sa për mua, gjatë udhëtimit, Zoti më çoi në shtëpinë e vëllezërve të zotërisë tim&quot;.</span> <span class="verse"><a name="28">28</a>Dhe vajza vrapoi për t'i treguar këto gjëra në shtëpinë e nënës së saj.</span> <span class="verse"><a name="29">29</a>Por Rebeka kishte një vëlla të quajtur Labano. Dhe Labano doli me vrap jashtë drejt burimit te ai njeri.</span> <span class="verse"><a name="30">30</a>Sa pa unazën në hundë dhe byzylykët në kyçet e dorës të së motrës dhe dëgjoi fjalët që Rebeka, motra e tij, thoshte: &quot;Kështu më foli ai njeri&quot;, iu afrua këtij njeriu, dhe ja që u gjet pranë deveve, afër burimit.</span> <span class="verse"><a name="31">31</a>Dhe tha: &quot;Hyrë, i bekuar nga Zoti! Pse rri jashtë? Unë kam përgatitur shtëpinë dhe një vend për devetë&quot;.</span> <span class="verse"><a name="32">32</a>Njeriu hyri në shtëpi, dhe Labano shkarkoi devetë, u dha kashtë dhe forazh deveve dhe solli ujë që të lante këmbët ai dhe njerëzit që ishin bashkë me të.</span> <span class="verse"><a name="33">33</a>Pastaj i vunë përpara për të ngrënë, por ai tha: &quot;Nuk do të ha deri sa të plotësoj porosinë që më kanë dhënë&quot;. Tjetri tha: &quot;Fol&quot;.</span> <span class="verse"><a name="34">34</a>Atëherë ai tha: &quot;Unë jam një shërbëtor i Abrahamit.</span> <span class="verse"><a name="35">35</a>Zoti e ka bekuar shumë zotërinë tim, që është bërë i madh; i ka dhënë dele dhe qe, argjend dhe flori, shërbyes dhe shërbyese, deve dhe gomarë.</span> <span class="verse"><a name="36">36</a>Por Sara, gruaja e zotërisë tim, i ka lindur në pleqërinë e saj një djalë zotërisë tim, i cili i ka dhënë atij gjithçka zotëron.</span> <span class="verse"><a name="37">37</a>Dhe zotëria im më vuri të betohem duke thënë: &quot;Nuk do të marrësh grua për djalin tim nga bijtë e Kanaanejve, në vendin ku banoj;</span> <span class="verse"><a name="38">38</a>por do të shkosh në shtëpinë e babait tim dhe tek afëria ime dhe aty do të marrësh një grua për birin tim&quot;.</span> <span class="verse"><a name="39">39</a>Atëherë unë i thashë zotërisë tim: &quot;Ndofta gruaja nuk do të dojë të më ndjekë&quot;.</span> <span class="verse"><a name="40">40</a>Por ai u përgjegj: &quot;Zoti, para të cilit kam ecur, do të dërgojë engjëllin e tij bashkë me ty dhe do ta bëj të mbarë udhëtimin tënd, dhe ti do të marrësh për birin tim një grua nga farefisi im dhe nga shtëpia e babait tim.</span> <span class="verse"><a name="41">41</a>Do të lirohesh nga betimi që më ke bërë kur të shkosh tek afëria ime; dhe po të jetë se nuk duan të ta japin, do të lirohesh nga betimi që më ke bërë&quot;.</span> <span class="verse"><a name="42">42</a>Sot kam arritur te burimi dhe thashë: &quot;O Zot, Perëndia i zotërisë tim Abraham, në rast se të pëlqen kështu, të lutem bëje të mbarë udhëtimin që kam filluar;</span> <span class="verse"><a name="43">43</a>Ja, unë po ndalem pranë burimit të ujit; bëj që vajza që ka për të dalë për të marrë ujë dhe së cilës do t'i them: &quot;Lërmë të pi pak ujë nga shtamba jote&quot;,</span> <span class="verse"><a name="44">44</a>dhe që do të më thotë: &quot;Pi sa ke nevojë dhe do të marr ujë edhe për devetë e tua&quot;, le të jetë gruaja që Zoti i ka caktuar djalit të zotërisë tim.</span> <span class="verse"><a name="45">45</a>Para se unë të kisha mbaruar së foluri në zemrën time, doli jashtë Rebeka me shtambën e saj mbi shpatull; ajo zbriti te burimi dhe mbushi ujë. Atëherë unë i thashë:</span> <span class="verse"><a name="46">46</a>&quot;Oh, lermë të pi!&quot;. Dhe ajo shpejtoi ta ulte shtambën nga shpatulla e saj dhe u përgjegj: &quot;Pi dhe do t'u jap të pinë edhe deveve të tua&quot;. Kështu unë piva dhe ajo u dha të pinë edhe deveve.</span> <span class="verse"><a name="47">47</a>Atëherë e pyeta dhe i thashë: &quot;Bijë e kujt je?&quot;. Ajo m'u përgjegj: &quot;Jam bijë e Bethuelit, biri i Nahorit, që Milkah lindi&quot;. Kështu unë i vura unazën në hundë dhe byzylykët në kyçet e dorës.</span> <span class="verse"><a name="48">48</a>Pastaj u përkula, adhurova Zotin dhe e bekova Zotin, Perëndinë e Abrahamit, zotërisë tim, që më ka çuar në rrugën e drejtë për të marrë për birin e tij bijën e vëllait të zotërisë tim.</span> <span class="verse"><a name="49">49</a>Dhe tani në rast se doni të silleni me dashamirësi dhe besnikëri ndaj zotërisë tim, duhet të ma thoni; në rast se jo, ma thoni njëlloj dhe unë do të kthehem djathtas ose majtas&quot;.</span> <span class="verse"><a name="50">50</a>Atëherë Labano dhe Bethueli u përgjigjën dhe thanë: &quot;Kjo varet nga Zoti; ne nuk mund të flasim as për mirë as për keq.</span> <span class="verse"><a name="51">51</a>Ja, Rebeka është këtu para teje, merre me vete, shko dhe ajo të bëhet gruaja e birit të zotërisë tënd, ashtu siç ka thënë Zoti&quot;.</span> <span class="verse"><a name="52">52</a>Kur shërbëtori i Abrahamit dëgjoi fjalët e tyre u përul për tokë përpara Zotit.</span> <span class="verse"><a name="53">53</a>Shërbëtori nxori sende të argjëndta dhe të arta si dhe rroba dhe ia dha Rebekës; dhe u dhuroi gjithashtu sende të vlefshme vëllait dhe nënës së Rebekës.</span> <span class="verse"><a name="54">54</a>Pastaj hëngrën e pinë ai dhe njerëzit që ishin bashkë me të; u ndalën vetëm atë natë. Kur u ngritën në mëngjes, shërbëtori tha: &quot;Më lini të kthehem te zotëria im&quot;.</span> <span class="verse"><a name="55">55</a>Vëllai dhe nëna e Rebekës thanë: &quot;Lëre që vajza të rrijë disa ditë me ne, të paktën dhjetë ditë; pastaj mund të ikë&quot;.</span> <span class="verse"><a name="56">56</a>Por ai iu përgjegj atyre: &quot;Mos më mbani, sepse Zoti e ka bërë të mbarë udhëtimin tim; më lini të iki, që unë të kthehem te zotëria im&quot;.</span> <span class="verse"><a name="57">57</a>Atëherë ata i thanë: &quot;Të thërresim vajzën dhe ta pyesim atë&quot;.</span> <span class="verse"><a name="58">58</a>Atëherë thirrën Rebekën dhe i thanë: &quot;A do të shkosh me këtë njeri?&quot;. Ajo u përgjegj: &quot;Po, do të shkoj&quot;.</span> <span class="verse"><a name="59">59</a>Kështu e lanë Rebekën, motrën e tyre, të shkojë dhe tajën e saj të shkojë me shërbëtorin dhe njerëzit e Abrahamit.</span> <span class="verse"><a name="60">60</a>Dhe e bekuan Rebekën dhe i thanë: &quot;Motra jonë, ti u bëfsh nëna e mijëra mizëri njerëzish dhe pasardhësit e tu paçin në dorë portat e armiqve të tyre&quot;.</span> <span class="verse"><a name="61">61</a>Atëherë Rebeka dhe shërbyeset e saj u ngritën më këmbë, hipën mbi devetë dhe shkuan pas këtij njeriu. Kështu shërbëtori mori Rebekën dhe iku.</span> <span class="verse"><a name="62">62</a>Ndërkaq Isaku ishte kthyer nga pusi i Lahai-Roit, sepse banonte në krahinën e Negevit.</span> <span class="verse"><a name="63">63</a>Isaku kishte dalë aty nga mbrëmja në fushë për t'u menduar; dhe ai ngriti sytë dhe pa disa deve që po vinin.</span> <span class="verse"><a name="64">64</a>Edhe Rebeka ngriti sytë dhe pa Isakun; atëherë zbriti me të shpejtë nga deveja,</span> <span class="verse"><a name="65">65</a>dhe i tha shërbëtorit: &quot;Kush është ai njeri që vjen nga fusha drejt nesh?&quot;. Shërbëtori u përgjegj: &quot;Éshtë zotëria im&quot;. Atëherë ajo mori vellon dhe u mbulua.</span> <span class="verse"><a name="66">66</a>Pastaj shërbëtori i tregoi Isakut tërë gjërat që kishte bërë.</span> <span class="verse"><a name="67">67</a>Dhe Isaku e futi Rebekën në çadrën e Sarës, nënës së tij, dhe e mori me vete; ajo u bë gruaja e tij dhe ai e dashuroi. Kështu Isaku u ngushëllua mbas vdekjes së nënës së tij.</span> </p></div</div></div></body></html>