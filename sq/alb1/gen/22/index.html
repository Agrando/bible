<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 22</strong></div><p><span class="verse"><a name="1">1</a>Mbas këtyre gjërave Perëndia e vuri në provë Abrahamin dhe i tha: &quot;Abraham!&quot; Ai u përgjegj: &quot;Ja ku jam&quot;.</span> <span class="verse"><a name="2">2</a>Dhe Perëndia tha: &quot;Merr tani birin tënd, birin tënd të vetëm, atë që ti do, Isakun, shko në vendin e Moriahve dhe sakrifikoje në një nga malet që do të të tregoj&quot;.</span> <span class="verse"><a name="3">3</a>Kështu Abrahami u ngrit herët në mëngjes, i vuri samarin gomarit, mori me vete dy shërbyes dhe të birin Isak dhe çau dru për sakrificën; pastaj u nis drejt vendit ku i kishte thënë Perëndia të shkonte.</span> <span class="verse"><a name="4">4</a>Ditën e tretë Abrahami ngriti sytë dhe pa së largu vendin.</span> <span class="verse"><a name="5">5</a>Atëherë Abrahami u tha shërbyesve të tij: &quot;Rrini këtu bashkë me gomarin; unë dhe djali do të shkojmë deri atje dhe do të adhurojmë; pastaj do të kthehemi pranë jush&quot;.</span> <span class="verse"><a name="6">6</a>Kështu Abrahami mori drutë e sakrificës dhe i ngarkoi mbi Isakun, birin e tij; pastaj mori në dorë të vet zjarrin dhe u nisën rrugës që të dy.</span> <span class="verse"><a name="7">7</a>Dhe Isaku i foli atit të tij Abraham dhe i tha: &quot;Ati im!&quot;. Abrahami iu përgjegj: &quot;Ja ku jam, biri im&quot;. Dhe Isaku tha: &quot;Ja zjarri dhe druri, po ku është qengji për sakrificën?&quot;.</span> <span class="verse"><a name="8">8</a>Abrahami u përgjegj: &quot;Djali im, Perëndia do ta sigurojë vetë qengjin për sakrificën&quot;. Dhe vazhduan rrugën të dy bashkë.</span> <span class="verse"><a name="9">9</a>Kështu arritën në vendin që Perëndia i kishte treguar dhe atje Abrahami ndërtoi altarin dhe sistemoi drutë; pastaj e lidhi Isakun, birin e tij, dhe e vendosi mbi altar sipër druve.</span> <span class="verse"><a name="10">10</a>Pastaj Abrahami shtriu dorën dhe mori thikën për të vrarë të birin.</span> <span class="verse"><a name="11">11</a>Por Engjëlli i Zotit thirri nga qielli dhe i tha: &quot;Abraham, Abraham!&quot;. Ai u përgjegj: &quot;Ja ku jam&quot;.</span> <span class="verse"><a name="12">12</a>Engjëlli i tha: &quot;Mos e zgjat dorën kundër djalit dhe mos i bëj asnjë të keqe. Tani e di mirë që ti i trembesh Perëndisë, se nuk më ke refuzuar birin tënd, të vetmin bir që ke&quot;.</span> <span class="verse"><a name="13">13</a>Atëherë Abrahami ngriti sytë dhe shikoi; dhe ja prapa tij një dash i zënë për brirësh në një kaçube. Kështu Abrahami shkoi, mori dashin e tij dhe e ofroi si sakrificë në vend të të birit.</span> <span class="verse"><a name="14">14</a>Dhe Abrahami e quajti këtë vend Jehovah Jireh. Prandaj edhe sot e kësaj dite thuhet: &quot;Do të furnizohet mali i Zotit&quot;.</span> <span class="verse"><a name="15">15</a>Engjëlli i Zotit e thirri për të dytën herë Abrahamin nga qielli dhe tha:</span> <span class="verse"><a name="16">16</a>&quot;Unë betohem për veten time, thotë Zoti, se ti e bëre këtë dhe nuk kurseve tët bir, të vetmin bir që ke,</span> <span class="verse"><a name="17">17</a>unë me siguri do të të bekoj fort dhe do të shumoj pasardhësit e tu si yjet e qiellit dhe si rëra që ndodhet në brigjet e detit dhe trashëgimtarët e tu do të zotërojnë portat e armiqve të tij.</span> <span class="verse"><a name="18">18</a>Dhe tërë kombet e tokës do të bekohen te pasardhësit e tu, sepse ti iu binde zërit tim&quot;.</span> <span class="verse"><a name="19">19</a>Pastaj Abrahami u kthye te shërbëtorët e tij, ata u ngritën dhe shkuan bashkë në Beer-Sheba. Dhe Abrahami zuri vend në Beer-Sheba.</span> <span class="verse"><a name="20">20</a>Mbas këtyre gjërave i thanë Abrahamit këtë: &quot;Ja, Milkah i ka lindur edhe ajo bij Nahorit, vëllait tënd;</span> <span class="verse"><a name="21">21</a>Uzi, dhëndri i tij i parë, Buzi vëllai i tij, Kemueli babai i Aramit,</span> <span class="verse"><a name="22">22</a>Kesedi, Hazoi, Pildashi, Jidlafi dhe Bethueli&quot;.</span> <span class="verse"><a name="23">23</a>Dhe Bethuelit i lindi Rebeka. Këta tetë bij Milkah i lindi nga Nahori, vëllai i Abrahamit.</span> <span class="verse"><a name="24">24</a>Konkubina e tij, që quhej Reumah, lindi edhe ajo Tebahun, Gahamin, Tahashin dhe Maakahun.</span> </p></div</div></div></body></html>