<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 29</strong></div><p><span class="verse"><a name="1">1</a>Pastaj Jakobi u nis dhe shkoi në vendin e lindorëve.</span> <span class="verse"><a name="2">2</a>Shikoi dhe pa një pus në një arë, dhe aty pranë tri kope dhensh të mbledhura tok, sepse ai pus shërbente për t'u dhënë ujë kopeve të dhenve; dhe rrasa mbi grykën e pusit ishte e madhe.</span> <span class="verse"><a name="3">3</a>Aty mblidheshin zakonisht tërë kopetë; atëherë çobanët e hiqnin rrasën nga gryka e pusit dhe u jepnin ujë dhenve; pastaj e vinin përsëri rrasën në vendin e saj, në grykën e pusit.</span> <span class="verse"><a name="4">4</a>Dhe Jakobi u tha atyre: &quot;Vëllezër të mi, nga jeni?&quot; Ata u përgjigjën: &quot;Jemi nga Harani&quot;.</span> <span class="verse"><a name="5">5</a>Atëherë ai u tha atyre: &quot;E njihni ju Labanon, birin e Nahorit?&quot;. Ata u përgjigjën: &quot;E njohim&quot;.</span> <span class="verse"><a name="6">6</a>Ai u tha atyre: &quot;A është mirë ai?&quot;. Ata u përgjigjën: &quot;Éshtë mirë; dhe ja bija e tij Rakela, e cila po vjen me delet&quot;.</span> <span class="verse"><a name="7">7</a>Ai tha: &quot;Ja, është ende ditë për diell dhe nuk ka ardhur koha për të mbledhur bagëtinë; jepuni ujë deleve dhe pastaj i çoni të kullosin&quot;</span> <span class="verse"><a name="8">8</a>Por ata u përgjigjën: &quot;Nuk mundemi deri sa të gjitha kopetë të mblidhen, e të kemi hequr rrasën nga gryka e pusit; atëherë do t'u japim ujë deleve&quot;.</span> <span class="verse"><a name="9">9</a>Ai po vazhdonte të fliste me ta kur arriti Rakela me delet e të atit, sepse ajo ishte një bareshë.</span> <span class="verse"><a name="10">10</a>Kur Jakobi pa Rakelën, bijën e Labanos, vëllai i nënës së tij, dhe delet e Labanos, vëlla i nënës së tij, ai u afrua, e hoqi rrasën nga gryka e pusit, dhe i dha ujë kopesë së Labanos, vëllait të nënës së tij.</span> <span class="verse"><a name="11">11</a>Atëherë Jakobi puthi Rakelën, ngriti zërin dhe qau.</span> <span class="verse"><a name="12">12</a>Pastaj Jakobi e njoftoi Rakelën se ishte i një gjaku me të atin dhe ishte bir i Rebekës. Dhe ajo vrapoi t'ia tregonte të atit.</span> <span class="verse"><a name="13">13</a>Sapo Labano dëgjoi lajmet e Jakobit, birit të motrës së tij, vrapoi drejt tij, e përqafoi, e puthi dhe e çoi në shtëpinë e tij. Dhe Jakobi i tregoi Labanos tërë ato gjëra.</span> <span class="verse"><a name="14">14</a>Atëherë Labano i tha: &quot;Ti je me të vërtetë nga mishi dhe gjaku im!&quot;. Dhe ai qëndroi një muaj me të.</span> <span class="verse"><a name="15">15</a>Pastaj Labano i tha Jakobit: &quot;Pse je fisi im duhet të më shërbesh pa marrë asgjë? Më thuaj sa duhet të jetë paga jote&quot;.</span> <span class="verse"><a name="16">16</a>Tani Labano kishte dy bija: e madhja quhej Lea dhe e vogla Rakela.</span> <span class="verse"><a name="17">17</a>Lea kishte sy të perënduar, por Rakela ishte e hijshme dhe e pashme.</span> <span class="verse"><a name="18">18</a>Prandaj Jakobi e donte Rakelën dhe i tha Labanos: &quot;Unë do të të shërbej shtatë vjet për Rakelën, bijën tënde më të vogël&quot;.</span> <span class="verse"><a name="19">19</a>Labano iu përgjigj: &quot;Më mirë të ta jap ty se sa një njeriu tjetër; rri me mua&quot;.</span> <span class="verse"><a name="20">20</a>Kështu Jakobi shërbeu shtatë vjet për Rakelën; dhe iu dukën pak ditë sepse e dashuronte.</span> <span class="verse"><a name="21">21</a>Pastaj Jakobi i tha Labanos: &quot;Më jep gruan time, sepse afati u mbush dhe lejo që të bashkohem me të&quot;.</span> <span class="verse"><a name="22">22</a>Atëherë Labano mblodhi tërë burrat e vendit dhe shtroi një banket.</span> <span class="verse"><a name="23">23</a>Por, kur ra mbrëmja, ai mori bijën e tij Lea dhe e çoi te Jakobi, që hyri te ajo.</span> <span class="verse"><a name="24">24</a>Përveç kësaj Labano i dha shërbyesen e tij Zilpah si shërbyese të Leas, bijës së tij.</span> <span class="verse"><a name="25">25</a>Të nesërmen në mëngjes, ai pa se ishte Lea. Atëherë Jakobi i tha Labanos: &quot;Çfarë më bëre? A nuk të kam shërbyer për Rakelën? Pse më mashtrove?&quot;.</span> <span class="verse"><a name="26">26</a>Labano u përgjegj: &quot;Nuk është zakon të veprohet kështu në vendin tonë, nuk mund të japësh më të voglën para më të madhes.</span> <span class="verse"><a name="27">27</a>Mbaro javën e kësaj dhe do të japim edhe tjetrën, për shërbimin që do të më bësh për shtatë vjet të tjera&quot;.</span> <span class="verse"><a name="28">28</a>Atëherë Jakobi bëri si i thanë dhe mbaroi javën e Leas; pastaj Labano i dha për grua bijën e tij Rakela.</span> <span class="verse"><a name="29">29</a>Përveç kësaj Labano i dha shërbyesen e tij Bilhah si shërbyese Rakelës, bijës së tij.</span> <span class="verse"><a name="30">30</a>Dhe Jakobi hyri gjithashtu te Rakela dhe e dashuroi atë më tepër se Lean; dhe shërbeu shtatë vjet të tjera te Labano.</span> <span class="verse"><a name="31">31</a>Zoti, duke parë që për Lean nuk kishte dashuri, ia çeli barkun asaj, ndërsa Rakela ishte shterpë.</span> <span class="verse"><a name="32">32</a>Kështu Lea u ngjiz dhe lindi një djalë që e quajti Ruben, sepse tha: &quot;Zoti e pa trishtimin tim; prandaj tani burri im do të më dojë&quot;.</span> <span class="verse"><a name="33">33</a>Pastaj u ngjiz përsëri dhe lindi një djalë dhe ajo tha: &quot;Zoti e pa se nuk kisha dashuri, prandaj më dha edhe këtë bir&quot;. Dhe e quajti Simeon.</span> <span class="verse"><a name="34">34</a>Ajo u ngjiz përsëri dhe lindi një djalë, dhe tha: &quot;Kësaj radhe burri im do të më dojë, sepse i kam lindur tre bij&quot;. Prandaj u quajt Levi.</span> <span class="verse"><a name="35">35</a>Ajo u ngjiz përsëri dhe lindi djalë dhe tha: &quot;Këtë radhë do të kremtoj Zotin&quot;. Prandaj e quajti Juda. Pastaj nuk pati më fëmijë.</span> </p></div</div></div></body></html>