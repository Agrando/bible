<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 1</strong></div><p><span class="verse"><a name="1">1</a>Në fillim Perëndia krijoi qiejt dhe tokën.</span> <span class="verse"><a name="2">2</a>Toka ishte pa trajtë, e zbrazët dhe errësira mbulonte sipërfaqen e humnerës; dhe Fryma e Perëndisë fluturonte mbi sipërfaqen e ujërave.</span> <span class="verse"><a name="3">3</a>Pastaj Perëndia tha: &quot;U bëftë drita!&quot;. Dhe drita u bë.</span> <span class="verse"><a name="4">4</a>Dhe Perëndia pa që drita ishte e mirë; dhe Perëndia e ndau dritën nga errësira.</span> <span class="verse"><a name="5">5</a>Dhe Perëndia e quajti dritën &quot;ditë&quot; dhe errësirën &quot;natë&quot;. Kështu erdhi mbrëmja e pastaj erdhi mëngjesi: dita e parë.</span> <span class="verse"><a name="6">6</a>Pastaj Perëndia tha: &quot;Le të jetë një kupë qiellore mes ujërave, që t'i ndajë ujërat nga ujërat&quot;.</span> <span class="verse"><a name="7">7</a>Dhe Perëndia krijoi kupën qiellore dhe ndau ujërat që ishin poshtë saj nga ujërat që ishin sipër saj. Dhe kështu u bë.</span> <span class="verse"><a name="8">8</a>Dhe Perëndia e quajti kupën qiellore &quot;qiell&quot;. Kështu erdhi mbrëmja, pastaj erdhi mëngjesi: dita e dytë.</span> <span class="verse"><a name="9">9</a>Pastaj Perëndia tha: &quot;Ujërat që janë nën qiellin të grumbullohen në një vend të vetëm dhe të shfaqet tera&quot;. Dhe kështu u bë.</span> <span class="verse"><a name="10">10</a>Dhe Perëndia e quajti terën &quot;tokë&quot; dhe grumbullimin e ujërave &quot;detë&quot;. Dhe Perëndia pa që kjo ishte mirë.</span> <span class="verse"><a name="11">11</a>Pastaj Perëndia tha: &quot;Të mbijë toka gjelbërimin, barërat të nxjerrin farë dhe drurët frutore të japin në tokë një frut që të përmbajë farën e tij, secili simbas llojit të tij&quot;. Dhe kështu u bë.</span> <span class="verse"><a name="12">12</a>Dhe toka prodhoi gjelbërim, barëra që e bënin farën simbas llojit të tyre dhe drurë që mbanin fruta me farën e tyre brenda, secili simbas llojit të vet. Dhe Perëndia e pa se kjo ishte mirë.</span> <span class="verse"><a name="13">13</a>Kështu erdhi mbrëmja, pastaj erdhi mëngjesi; dita e tretë.</span> <span class="verse"><a name="14">14</a>Pastaj Perëndia tha: &quot;Të ketë ndriçues në kupën qiellore për të ndarë ditën nga nata; dhe të shërbejnë si shenja, për të dalluar stinët, ditët dhe vitet;</span> <span class="verse"><a name="15">15</a>dhe të shërbejnë si ndriçues në kupën qiellore për të ndriçuar tokën&quot;. Dhe kështu u bë.</span> <span class="verse"><a name="16">16</a>Perëndia krijoi pastaj dy ndriçues të mëdhenj: ndriçuesin e madhë për qeverisjen e ditës dhe ndriçuesin e vogël për qeverisjen e natës; ai krijoi gjithashtu yjet.</span> <span class="verse"><a name="17">17</a>Dhe Perëndia i vendosi në kupën qiellore për të ndriçuar tokën,</span> <span class="verse"><a name="18">18</a>për të qeverisur ditën dhe natën dhe për ta ndarë dritën nga errësira. Dhe Perëndia e pa që kjo ishte mirë.</span> <span class="verse"><a name="19">19</a>Kështu erdhi mbrëmja dhe erdhi mëngjesi: dita e katërt.</span> <span class="verse"><a name="20">20</a>Pastaj Perëndia tha: &quot;Të mbushen ujërat nga një numër i madh qeniesh të gjalla dhe të fluturojnë zogjtë lart mbi tokë nëpër hapësirën e madhe të kupës qiellore&quot;.</span> <span class="verse"><a name="21">21</a>Kështu Perëndia krijoi kafshët e mëdha ujore dhe të gjitha gjallesat që lëvizin dhe që mbushin ujërat, secili simbas llojit të vet, e çdo shpend fluturues simbas llojit të vet. Dhe Perëndia e pa se kjo ishte mirë.</span> <span class="verse"><a name="22">22</a>Dhe Perëndia i bekoi duke thënë: &quot;Të jeni të frytshëm, shumëzoni dhe mbushni ujërat e deteve, e zogjtë të shumëzohen mbi tokë&quot;.</span> <span class="verse"><a name="23">23</a>Kështu erdhi mbrëmja dhe pastaj mëngjesi: dita e pestë.</span> <span class="verse"><a name="24">24</a>Pastaj Perëndia tha: &quot;Të prodhojë toka qenie të gjalla sipas llojit të tyre: kafshë, rrëshqanorë dhe bisha të tokës, simbas llojit të tyre&quot;. Dhe kështu u bë.</span> <span class="verse"><a name="25">25</a>Dhe Perëndia bëri egërsirat e tokës sipas llojit të tyre, kafshët simbas llojit të tyre dhe të gjithë rrëshqanorët e tokës simbas llojit të tyre. Dhe Perëndia e pa që kjo ishte mirë.</span> <span class="verse"><a name="26">26</a>Pastaj Perëndia tha: &quot;Ta bëjmë njeriun sipas shëmbëlltyrës sonë dhe në ngjasim me ne, dhe të ushtrojë sundimin e tij mbi peshqit e detit, mbi zogjtë e qiellit, mbi kafshët e mbi gjithë tokën, mbi rrëshqanorët që zvarriten mbi dhe&quot;.</span> <span class="verse"><a name="27">27</a>Kështu Perëndia krijoi njeriun simbas shëmbëlltyrës së vet, simbas shëmbëlltyrës së Perëndisë; Ai krijoi mashkullin e femrën.</span> <span class="verse"><a name="28">28</a>Dhe Perëndia i bekoi; dhe Perëndia u tha atyre: &quot;Të jeni të frytshëm dhe shumëzohuni, mbushni tokën e nënshtrojeni, e sundoni mbi peshqit e detit, mbi zogjtë e qiellit dhe mbi çdo qenie që lëviz mbi tokë&quot;.</span> <span class="verse"><a name="29">29</a>Dhe Perëndia tha: &quot;Ja unë po ju jap çdo bar që lëshon farë mbi sipërfaqen e mbarë tokës dhe çdo pemë të ketë fruta që përmbajnë farë; kjo do t'ju shërbejë si ushqim.</span> <span class="verse"><a name="30">30</a>Dhe çdo kafshe të tokës, çdo zogu të qiellit dhe çdo gjëje që lëviz mbi tokë dhe ka në vetvete një frymë jete, unë i jap çdo bar të gjelbër si ushqim&quot;. Dhe kështu u bë.</span> <span class="verse"><a name="31">31</a>Atëherë Perëndia shikoi të gjitha ato që kishte bërë, dhe ja, ishte shumë mirë. Kështu erdhi mbrëmja dhe pastaj erdhi mëngjesi: dita e gjashtë.</span> </p></div</div></div></body></html>