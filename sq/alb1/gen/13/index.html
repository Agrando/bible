<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 13</strong></div><p><span class="verse"><a name="1">1</a>Abrami, pra, u rikthye nga Egjipti në drejtim të Negevit bashkë me gruan dhe gjithçka zotëronte. Dhe Loti ishte bashkë me të.</span> <span class="verse"><a name="2">2</a>Abrami ishte shumë i pasur me bagëti, argjend dhe ar.</span> <span class="verse"><a name="3">3</a>Nga Negevi ai vazhdoi udhëtimin e tij deri në Bethel, në vendin ku më parë ndodhej çadra e tij, midis Bethelit dhe Ait,</span> <span class="verse"><a name="4">4</a>në vendin e altarit që kishte ndërtuar në krye, dhe aty Abrami i bëri thirrje emrit të Zotit.</span> <span class="verse"><a name="5">5</a>Edhe Loti, që udhëtonte bashkë me Abramin, kishte kope bagëtish dhe çadra.</span> <span class="verse"><a name="6">6</a>Dhe vendi nuk ishte në gjendje t'i mbante, po të banonin bashkë, sepse pasuritë e tyre ishin aq të mëdha sa nuk mund të qëndronin bashkë.</span> <span class="verse"><a name="7">7</a>Lindi kështu një mosmarrëveshje midis barinjve të bagëtisë së Abramit dhe barinjve të bagëtisë së Lotit. Në atë kohë banonin në këtë vend Kananejtë dhe Perezejtë.</span> <span class="verse"><a name="8">8</a>Dhe kështu Abrami i tha Lotit: &quot;Nuk duhet të ketë mosmarrëveshje midis teje dhe meje, as midis barinjve të mi dhe barinjve të tu, sepse jemi vëllezër.</span> <span class="verse"><a name="9">9</a>A nuk është vallë tërë vendi para teje? Ndahu nga unë! Në rast se ti shkon majtas, unë kam për të vajtur djathtas; dhe në qoftë se ti shkon djathtas, unë kam për të vajtur majtas&quot;.</span> <span class="verse"><a name="10">10</a>Atëherë Loti ngriti sytë dhe pa tërë fushën e Jordanit. Para se Zoti të kishte shkatërruar Sodomën dhe Gomorën, ajo ishte e tëra e ujitur deri në Coar, si kopshti i Zotit, si vendi i Egjiptit.</span> <span class="verse"><a name="11">11</a>Kështu Loti zgjodhi për vete tërë fushën e Jordanit dhe filloi t'izhvendosë drejt lindjes çadrat e veta: Kështu u ndanë njëri nga tjetri.</span> <span class="verse"><a name="12">12</a>Abrami banoi në vendin e Kanaanit dhe Loti në qytetet e fushës, duke arritur të ngrejë çadrat e tij deri në Sodomë.</span> <span class="verse"><a name="13">13</a>Por njerëzit e Sodomës ishin shumë të korruptuar dhe mëkatarë ndaj Zotit.</span> <span class="verse"><a name="14">14</a>Dhe Zoti i tha Abramit, mbas ndarjes së Lotit prej tij: &quot;Ço tani sytë e tu dhe shiko nga vendi ku je drejt veriut e jugut; drejt lindjes dhe perëndimit.</span> <span class="verse"><a name="15">15</a>Tërë vendin që sheh, unë do të ta jap ty dhe pasardhësve të tu, për gjithnjë.</span> <span class="verse"><a name="16">16</a>Dhe do t'i bëj pasardhësit e tu si pluhurin e tokës; prandaj në se dikush mund të llogarisë pluhurin e tokës, do të mund të llogarisë edhe pasardhësit e tu.</span> <span class="verse"><a name="17">17</a>Çohu në këmbë, bjeri rreth e qark vendit, sepse unë do të ta jap ty&quot;.</span> <span class="verse"><a name="18">18</a>Atëherë Abrami i ngriti çadrat e tij dhe vajti të banojë në liset e Mamres, që ndodhen në Hebron; dhe aty ndërtoi një altar kushtuar Zotit.</span> </p></div</div></div></body></html>