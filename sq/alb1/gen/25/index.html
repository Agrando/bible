<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 25</strong></div><p><span class="verse"><a name="1">1</a>Pastaj Abrahami mori një grua tjetër, që quhej Keturah.</span> <span class="verse"><a name="2">2</a>Dhe kjo i lindi Zimranin, Jokshanin, Medanin, Madianin, Ishbakun dhe Shuahin.</span> <span class="verse"><a name="3">3</a>Jokshanit i lindi Sheba dhe Dedani. Bijtë e Dedanit ishin Asshurimi, Letushimi dhe Leumimi.</span> <span class="verse"><a name="4">4</a>Bijtë e Madianit ishin Efahu, Eferi, Hanoku, Abidahu dhe Eldaahu. Tërë këta ishin bijtë e Keturahut.</span> <span class="verse"><a name="5">5</a>Dhe Abrahami i dha Isakut gjithçka zotëronte;</span> <span class="verse"><a name="6">6</a>por bijve që Abrahami kishte pasur nga konkubinat u dha disa dhurata dhe, sa ishte ende gjallë, i dërgoi larg birit të tij Isakut, drejt lindjes, në një vend të lindjes.</span> <span class="verse"><a name="7">7</a>Këto janë vitet e jetës së Abrahamit: ai jetoi gjithsej njëqind e shtatëdhjetë e pesë vjet.</span> <span class="verse"><a name="8">8</a>Pastaj Abrahami dha frymën e fundit dhe vdiq në pleqëri të mbarë, i shtyrë në moshë dhe i ngopur me ditë, dhe u bashkua me popullin e tij.</span> <span class="verse"><a name="9">9</a>Dhe bijtë e tij Isaku dhe Ismaeli e varrosën në shpellën e Makpelahut në arën e Efronit, biri i Zoarit, Hiteut, që ndodhet përballë Mamres,</span> <span class="verse"><a name="10">10</a>arë që Abrahami u kishte blerë bijve të Hethit. Aty u varrosën Abrahami dhe e shoqja Sara.</span> <span class="verse"><a name="11">11</a>Mbas vdekjes së Abrahamit, Perëndia bekoi birin e tij Isakun; dhe Isaku qëndroi pranë pusit të Lahai-Roit.</span> <span class="verse"><a name="12">12</a>Tani këta janë pasardhësit e Ismaelit, bir i Abrahamit, që egjiptasja Agar, shërbëtorja e Sarës, i kishte lindur Abrahamit.</span> <span class="verse"><a name="13">13</a>Këta janë emrat e bijve të Ismaelit, simbas emrit të brezave të tyre: Nebajothi, i parëlinduri i Ismaelit; pastaj Kedari, Abdeeli, Mibsami,</span> <span class="verse"><a name="14">14</a>Mishma, Dumahu, Masa,</span> <span class="verse"><a name="15">15</a>Hadari, Tema, Jeturi, Nafishi dhe Kedemahu.</span> <span class="verse"><a name="16">16</a>Këta janë bijtë e Ismaelit dhe emrat e tyre, simbas fshatrave dhe fushimeve të tyre. Ata qenë dymbëdhjetë princërit e kombeve të tyre përkatës.</span> <span class="verse"><a name="17">17</a>Por këto janë vitet e jetës së Ismaelit, gjithsej njëqind e tridhjetë e shtatë vjet; pastaj ai dha frymë dhe vdiq, dhe u bashkua me popullin e tij.</span> <span class="verse"><a name="18">18</a>(Dhe bijtë e tij banuan nga Havilahu deri në Shur, që është në lindje të Egjiptit, në drejtim të Asirisë). Ai u vendos në prani të të gjithë vëllezërve të tij.</span> <span class="verse"><a name="19">19</a>Këta janë pasardhësit e Isakut, birit të Abrahamit.</span> <span class="verse"><a name="20">20</a>Abrahamit i lindi Isaku; dhe Isaku ishte dyzet vjeç kur mori për grua Rebekën, e bija e Bethuelit, Arameu i Paddan-Aranit dhe motra e Labanos, Arameut.</span> <span class="verse"><a name="21">21</a>Isaku e luti Zotin për gruan e tij sepse ajo ishte shterpë. Zoti ia plotësoi dëshirën dhe Rebeka, gruaja e tij, u ngjiz.</span> <span class="verse"><a name="22">22</a>Por fëmijët shtynin njeri-tjetrin në barkun e saj dhe ajo tha: &quot;Në qoftë se është kështu (që iu përgjigj Zoti), pse gjendem unë në këto kushte?&quot;. Dhe kështu vajti të konsultohet me Zotin.</span> <span class="verse"><a name="23">23</a>Dhe Zoti i tha: &quot;Dy kombe ndodhen në barkun tënd dhe dy popuj kanë për të dalë nga përbrendëshmet e barkut tënd. Njeri nga këta dy popuj do të jetë më i fortë se tjetri, dhe më i madhi do t'i shërbejë më të voglit&quot;.</span> <span class="verse"><a name="24">24</a>Kur erdhi koha për të që të lindte, ajo kishte në bark dy binjakë.</span> <span class="verse"><a name="25">25</a>Dhe i pari që doli jashtë ishte i kuq; ai ishte krejt si një mantel leshtor, prandaj i vunë emrin Esau.</span> <span class="verse"><a name="26">26</a>Pastaj doli vëllai i tij, i cili me dorë mbante thembrën e këmbës të Esaut; prandaj e quajtën Jakob. Por Isaku ishte shtatëdhjetë vjeç kur Rebeka i lindi.</span> <span class="verse"><a name="27">27</a>Dy fëmijët u rritën dhe Esau u bë një gjahtar i sprovuar, një njeri fshatarak, ndërsa Jakobi ishte një njeri i qetë, që jetonte në çadra.</span> <span class="verse"><a name="28">28</a>Por Isaku e donte Esaun, sepse mishin e gjahut e pëlqente; Rebeka nga ana e saj donte Jakobin.</span> <span class="verse"><a name="29">29</a>Një herë që Jakobi gatoi për vete një supë, Esau erdhi nga fusha krejt i lodhur.</span> <span class="verse"><a name="30">30</a>Dhe Esau i tha Jakobit: &quot;Të lutem, më lërë të ha pak nga kjo supë e kuqe, sepse jam i lodhur&quot;. Për këtë arësye e quajtën Edom.</span> <span class="verse"><a name="31">31</a>Por Jakobi iu përgjegj: &quot;Më shit më parë parëbirninë tënde&quot;.</span> <span class="verse"><a name="32">32</a>Esau tha: &quot;Ja unë jam duke vdekur, ç'dobi kam nga parëbirnia?&quot;.</span> <span class="verse"><a name="33">33</a>Atëherë Jakobi tha: &quot;Më parë betomu&quot;. Dhe Esau iu betua dhe i shiti Jakobit parëbirninë e tij.</span> <span class="verse"><a name="34">34</a>Pastaj Jakobi i dha Esaut bukë dhe supë me thjerrëza. Dhe ai hëngri dhe piu, pastaj u ngrit dhe iku. Kështu Esau shpërfilli parëbirninë e tij.</span> </p></div</div></div></body></html>