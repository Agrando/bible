<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 37</strong></div><p><span class="verse"><a name="1">1</a>Por Jakobi banoi në vendin ku i ati kishte qëndruar, në vendin e Kanaanëve.</span> <span class="verse"><a name="2">2</a>Këta janë pasardhësit e Jakobit. Jozefi, në moshën shtatëmbëdhjetëvjeçare, kulloste kopenë bashkë me vëllezërit e tij; i riu rrinte me bijën e Bilhahës dhe me bijtë e Zilpahës, që ishin gratë e babait  të tij. Por Jozefi i tregoi të atit për  namin e keq që përhapej mbi sjelljen e tyre.</span> <span class="verse"><a name="3">3</a>Por Izraeli e donte Jozefin më tepër se tërë bijtë e tij, sepse ishte biri i pleqërisë së tij; dhe i bëri një rrobe të gjatë deri te këmbët.</span> <span class="verse"><a name="4">4</a>Por vëllezërit e tij, duke parë që i ati i tyre e donte më tepër nga të gjithë vëllezërit e tjerë, filluan ta urrejnë dhe nuk mund t'i flisnin në mënyrë miqësore.</span> <span class="verse"><a name="5">5</a>Por Jozefi pa një ëndërr dhe ua tregoi vëllezërve të tij; dhe këta e urryen edhe më tepër.</span> <span class="verse"><a name="6">6</a>Ai u tha atyre: &quot;Dëgjoni, ju lutem, ëndrrën që pashë.</span> <span class="verse"><a name="7">7</a>Ne ishim duke lidhur duaj në mes të arës, kur papritmas duajt e mi u drejtuan dhe qëndruan drejt, kurse duajt tuaja u mblodhën dhe u përkulën përpara duajve të mi&quot;.</span> <span class="verse"><a name="8">8</a>Atëherë vëllezërit e tij i thanë: &quot;A duhet të mbretërosh ti mbi ne, ose do të na sundosh me të vërtetë?&quot;. Dhe e urryen edhe më tepër për shkak të ëndrrave të tij dhe të fjalëve të tij.</span> <span class="verse"><a name="9">9</a>Ai pa një ëndërr tjetër dhe ua tregoi vëllezërve të tij, duke thënë: &quot;Pashë një ëndërr tjetër! Dhe ja, dielli, hëna dhe njëmbëdhjetë yje përkuleshin para meje&quot;.</span> <span class="verse"><a name="10">10</a>Dhe ai ia tregoi këtë ëndërr atit të tij dhe vëllezërve të tij; i ati e qortoi dhe i tha: &quot;Ç'kuptim ka ëndrra që ke parë? A do të duhet që pikërisht unë, nëna jote dhe vëllezërit e tu të vijnë e të përkulemi deri në tokë para teje?&quot;.</span> <span class="verse"><a name="11">11</a>Dhe vëllezërit e tij e kishin zili, por i ati e mbante përbrenda këtë gjë.</span> <span class="verse"><a name="12">12</a>Ndërkaq vëllezërit e Jozefit kishin vajtur për të kullotur kopenë e atit të tyre në Sikem.</span> <span class="verse"><a name="13">13</a>Dhe Izraeli i tha Jozefit: &quot;Vëllezërit e tu a nuk janë ndofta duke kullotur kopenë në Sikem? Eja, do të dërgoj tek ata&quot;. Ai u përgjegj: &quot;Ja ku jam&quot;.</span> <span class="verse"><a name="14">14</a>Izraeli i tha: &quot;Shko të shikosh në se vëllezërit e tu janë mirë dhe në se kopeja shkon mirë, dhe kthehu të më japësh përgjigje&quot;. Kështu e nisi në luginën e Hebronit dhe ai arriti në Sikem.</span> <span class="verse"><a name="15">15</a>Ndërsa ai endej në fushë, një burrë e gjeti dhe e pyeti: &quot;Çfarë kërkon?&quot;.</span> <span class="verse"><a name="16">16</a>Ai u përgjegj: &quot;Jam duke kërkuar vëllezërit e mi; të lutem më trego se ku ndodhen duke kullotur bagëtinë&quot;.</span> <span class="verse"><a name="17">17</a>Ai burrë i tha: &quot;Ata kanë ikur së këtejmi, sepse i dëgjova që thonin: &quot;Të shkojmë në Dothan&quot;&quot;. Atëherë Jozefi shkoi të kërkojë vëllezërit e tij dhe i gjeti në Dothan.</span> <span class="verse"><a name="18">18</a>Ata e panë së largu, dhe para se t'u afrohej, komplotuan kundër tij për ta vrarë.</span> <span class="verse"><a name="19">19</a>Dhe i thanë njëri tjetrit: &quot;Ja ku po vjen ëndërruesi!</span> <span class="verse"><a name="20">20</a>Ejani, pra, ta vrasim dhe ta hedhim në një pus; do të themi pastaj që një kafshë e egër e hëngri; kështu do të shohim se ç'përfundim do të kenë ëndërrat e tij&quot;.</span> <span class="verse"><a name="21">21</a>Rubeni i dëgjoi këto dhe vendosi ta shpëtojë nga duart e tyre, dhe tha: &quot;Nuk do ta vrasim&quot;.</span> <span class="verse"><a name="22">22</a>Pastaj Rubeni shtoi: &quot;Mos derdhni gjak, por hidheni në këtë pus të shkretëtirës dhe mos e goditni me dorën tuaj&quot;. Thoshte kështu për ta shpëtuar nga duart e tyre dhe për t'ia shpënë të atit.</span> <span class="verse"><a name="23">23</a>Kur Jozefi arriti pranë vëllezërve të tij, këta e zhveshën nga veshja e tij, nga rrobja e gjatë që i arrinte deri te këmbët;</span> <span class="verse"><a name="24">24</a>pastaj e kapën dhe e hodhën në pus. Por pusi ishte bosh, nuk kishte ujë brenda.</span> <span class="verse"><a name="25">25</a>Pastaj u ulën për të ngrënë; por, duke ngritur sytë, ata panë një karvan Ismaelitësh që vinte nga Galaadi me devetë e tyre të ngarkuara me erëza, balsame dhe mirrë, dhe udhëtonte për t'i çuar në Egjipt.</span> <span class="verse"><a name="26">26</a>Atëherë Juda u tha vëllezërve të tij: &quot;Ç'dobi do të kemi po të vrasim vëllanë tonë dhe të fshehim gjakun e tij?</span> <span class="verse"><a name="27">27</a>Ejani, t'ia shesim Ismaelitëve dhe të mos e godasë dora jonë, sepse është vëllai ynë, mishi ynë&quot;. Dhe vëllezërit e tij e dëgjuan.</span> <span class="verse"><a name="28">28</a>Ndërsa po kalonin ata tregtarë Madianitë, ata e ngritën dhe e nxorën Jozefin jashtë pusit dhe ia shitën Ismaelitëve për njëzet monedha argjendi. Dhe këta e shpunë Jozefin në Egjipt.</span> <span class="verse"><a name="29">29</a>Rubeni u kthye te pusi, por Jozefi nuk ishte më në pus. Atëherë ai i çorri rrobat e tij.</span> <span class="verse"><a name="30">30</a>Pastaj u kthye te vëllezërit e tij dhe tha: &quot;Djali nuk është më; po unë, ku do të shkoj unë?&quot;.</span> <span class="verse"><a name="31">31</a>Kështu ata muarën rrobën e gjatë të Jozefit, therën një cjap dhe e futën rrobën në gjak.</span> <span class="verse"><a name="32">32</a>Pastaj e çuan rrobën te babai dhe i thanë: &quot;Kemi gjetur këtë; shiko pak nëse është rrobja e birit tënd&quot;.</span> <span class="verse"><a name="33">33</a>Dhe ai e njohu dhe tha: &quot;Éshtë rrobja e tim biri, e ka ngrënë ndonjë kafshë e egër; me siguri Jozefin e kanë bërë copë e çikë&quot;.</span> <span class="verse"><a name="34">34</a>Atëherë Jakobi i shqeu rrobat e tij, veshi një grathore dhe mbajti zi për birin e tij shumë ditë.</span> <span class="verse"><a name="35">35</a>Dhe të gjithë bijtë dhe të gjitha bijat e tij erdhën për ta ngushëlluar, por ai nuk pranoi të ngushëllohet dhe tha: &quot;Unë do të zbres në Sheol pranë birit tim për të mbajtur zi&quot;. Kështu e qau i ati.</span> <span class="verse"><a name="36">36</a>Ndërkaq Madianitët e shitën Jozefin në Egjipt dhe ia shitën Potifarit, oficer i Faraonit dhe kapiten i rojeve.</span> </p></div</div></div></body></html>