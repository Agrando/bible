<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 42</strong></div><p><span class="verse"><a name="1">1</a>Por Jakobi, pasi mësoi se në Egjipt kishte grurë, u tha bijve të tij: &quot;Pse shikoni njëri-tjetrin?&quot;.</span> <span class="verse"><a name="2">2</a>Pastaj tha: &quot;Ja, dëgjova se në Egjipt ka grurë; shkoni atje poshtë për të blerë grurë për ne, që të mundim të jetojmë dhe të mos vdesim&quot;.</span> <span class="verse"><a name="3">3</a>Kështu dhjetë vëllezërit e Jozefit zbritën në Egjipt për të blerë grurë.</span> <span class="verse"><a name="4">4</a>Por Jakobi nuk e dërgoi Beniaminin, vëllanë e Jozefit, me vëllezërit e tij, sepse thoshte: &quot;Të mos i ngjasë ndonjë fatkeqësi&quot;.</span> <span class="verse"><a name="5">5</a>Bijtë e Izraelit arritën aty, pra, për të blerë grurë, në mes të të ardhurve të tjerë, sepse në vendin e Kanaanëve mbretëronte zija.</span> <span class="verse"><a name="6">6</a>Jozefi ishte qeveritari i vendit; ai u shiste grurë tërë njerëzve të vendit; dhe vëllezërit e Jozefit erdhën dhe u përulën para tij me fytyrën për tokë.</span> <span class="verse"><a name="7">7</a>Jozefi pa vëllezërit e tij dhe i njohu, por u suall me ta si një i huaj dhe përdori fjalë të ashpra me ta, duke u thënë: &quot;Nga vini?&quot;. Ata u përgjigjën: &quot;Nga vendi i Kanaanit për të blerë ushqime&quot;.</span> <span class="verse"><a name="8">8</a>Kështu Jozefi njohu vëllezërit e tij, por ata nuk e njohën atë.</span> <span class="verse"><a name="9">9</a>Atëherë Jozefit iu kujtuan ëndrrat që kishte parë rreth tyre dhe tha: &quot;Ju jeni spiunë! Keni ardhur këtu për të parë pikat e pambrojtura të vendit!&quot;.</span> <span class="verse"><a name="10">10</a>Ata iu përgjegjën: &quot;Jo, zotëria im; shërbëtorët e tu kanë ardhur për të blerë ushqime.</span> <span class="verse"><a name="11">11</a>Jemi të gjithë bijtë e të njejtit njeri, jemi njerëz të ndershëm; shërbëtorët e tu nuk janë spiunë&quot;.</span> <span class="verse"><a name="12">12</a>Por ai u tha atyre: &quot;Jo, ju keni ardhur për të parë pikat e pambrojtura të vendit!&quot;.</span> <span class="verse"><a name="13">13</a>Atëherë ata thanë: &quot;Ne, shërbëtorët e tu, jemi dymbëdhjetë vëllezër, bij të të njëjtit njeri nga vendi i Kanaanit. Dhe ja, pra, më i riu është sot me atin tonë, dhe njeri prej tyre nuk është më&quot;.</span> <span class="verse"><a name="14">14</a>Por Jozefi u tha atyre: &quot;Çështja qëndron ashtu siç ju thashë: ju jeni spiunë!</span> <span class="verse"><a name="15">15</a>Ja si do të viheni në provë: ashtu siç është e vërteta që Faraoni jeton, nuk do të dilni këtej para se vëllai juaj më i vogël të vijë këtu.</span> <span class="verse"><a name="16">16</a>Dërgoni njerin prej jush të marrë vëllanë tuaj; dhe ju do të qëndroni këtu në burg, që fjalët tuaja të provohen dhe të shihet nëse thoni të vërtetën; për ndryshe, ashtu siç është e vërtetë që Faraoni jeton, ju jeni spiunë!&quot;.</span> <span class="verse"><a name="17">17</a>Kështu i futi bashkë në burg për tri ditë.</span> <span class="verse"><a name="18">18</a>Ditën e tretë, Jozefi u tha atyre: &quot;Bëni këtë dhe do të jetoni; unë kam frikë nga Perëndia!</span> <span class="verse"><a name="19">19</a>Në rast se jeni njerëz të ndershëm, njeri nga ju vëllezërit të rrijë i lidhur me zinxhir në burgun tonë, dhe ju shkoni t'u çoni grurë familjeve tuaja që vdesin urie;</span> <span class="verse"><a name="20">20</a>pastaj më sillni vëllanë tuaj më të vogël; kështu do të vërtetohen fjalët tuaja dhe ju nuk keni për të vdekur&quot;. Dhe ata vepruan kështu.</span> <span class="verse"><a name="21">21</a>Atëherë i thonin njëri-tjetrit: &quot;Ne jemi me të vërtetë fajtorë ndaj vëllait tonë, sepse e pamë ankthin e shpirtit të tij kur ai na lutej, por nuk ia vumë veshin! Ja pse na ra kjo fatkeqësi&quot;.</span> <span class="verse"><a name="22">22</a>Rubeni iu përgjegj atyre duke thënë: &quot;A nuk ju thoja unë: &quot;Mos kryeni këtë mëkat kundër fëmijës!&quot;? Por ju nuk më dëgjuat. Prandaj tani na kërkohet llogari për gjakun e tij&quot;.</span> <span class="verse"><a name="23">23</a>Ata nuk e dinin që Jozefi i kuptonte, sepse midis tij dhe atyre kishte një përkthyes.</span> <span class="verse"><a name="24">24</a>Atëherë ai u largua nga ata dhe qau. Pastaj u kthye pranë tyre dhe u foli; mori Simeonin dhe vuri ta lidhnin me zinxhir para syve të tyre.</span> <span class="verse"><a name="25">25</a>Pastaj Jozefi urdhëroi të mbushnin me grurë thasët e tyre, të vendosnin paratë e secilit në trastën e tij dhe t'u jepnin ushqime për udhëtimin. Dhe kështu u bë.</span> <span class="verse"><a name="26">26</a>Ata ngarkuan, pra, grurin mbi gomarët e tyre dhe u larguan.</span> <span class="verse"><a name="27">27</a>Tani, në vendin ku po kalonin natën, njëri prej tyre hapi trastën e vet për t'i dhënë ushqim gomarit të tij dhe pa aty brenda paratë e veta, që ishin në grykë të trastës;</span> <span class="verse"><a name="28">28</a>kështu iu drejtua vëllezërve të tij: &quot;Paratë e mia m'u rikthyen; ja ku janë në trastën time&quot;. Atëherë, zemërvrarë dhe të trembur, i thonin njëri-tjetrit: &quot;Ç'është vallë kjo që na bëri Perëndia?&quot;.</span> <span class="verse"><a name="29">29</a>Kështu arritën te Jakobi, ati i tyre, në vendin e Kanaanit dhe i treguan të gjitha ato që kishin ndodhur, duke thënë:</span> <span class="verse"><a name="30">30</a>&quot;Njeriu, që është zot i vendit, na foli ashpër dhe na trajtoi si spiunë të vendit.</span> <span class="verse"><a name="31">31</a>Dhe ne i thamë: &quot;Jemi njerëz të ndershëm, nuk jemi spiunë;</span> <span class="verse"><a name="32">32</a>jemi dymbëdhjetë vëllezër, bij të atit tonë; njëri nuk është më dhe më i riu ndodhet sot me atin tonë në vendin e Kanaanit&quot;.</span> <span class="verse"><a name="33">33</a>Por ai njeri, zoti i vendit, na tha: &quot;Nga kjo do të provoj nëse jeni njerëz të ndershëm: lini pranë meje një prej vëllezërve tuaj, merrni me vete ushqime për familjen tuaj që po vdes nga uria dhe shkoni;</span> <span class="verse"><a name="34">34</a>pastaj më sillni vëllanë tuaj më të vogël. Kështu do të provoj që nuk jeni spiunë, por njerëz të ndershëm; unë do t'ju kthej vëllanë tuaj dhe ju do të keni mundësi të bëni tregëti këtu&quot;&quot;.</span> <span class="verse"><a name="35">35</a>Ndërsa ata po zbraznin trastat e tyre, ja që pakot e parave të secilit ishin në trastën e secilit; kështu ata dhe ati i tyre i panë pakot e parave të tyre dhe i zuri frika.</span> <span class="verse"><a name="36">36</a>Atëherë Jakobi, ati i tyre, tha: &quot;Ju më keni lënë pa bijtë e mi! Jozefi nuk është më, Simeoni nuk është më, dhe doni të më hiqni edhe Beniaminin! E tërë kjo rëndon mbi mua!&quot;.</span> <span class="verse"><a name="37">37</a>Rubeni i tha të atit: &quot;Po nuk ta ktheva, urdhëro të vriten dy bijtë e mi. Besoma mua, unë do të ta kthej&quot;.</span> <span class="verse"><a name="38">38</a>Por Jakobi u përgjigj: &quot;Biri im nuk ka për të zbritur me ju, sepse vëllai i tij vdiq dhe mbeti vetëm ky: po t'i ndodhte ndonjë fatkeqësi gjatë udhëtimit, do të kallnit në varr pleqërinë time të dhembshme&quot;.</span> </p></div</div></div></body></html>