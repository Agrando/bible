<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 49</strong></div><p><span class="verse"><a name="1">1</a>Pastaj Jakobi thirri bijtë e tij dhe tha: &quot;Mblidhuni që unë t'ju njoftoj çfarë do t'ju ndodhë në ditët e ardhshme.</span> <span class="verse"><a name="2">2</a>Mblidhuni dhe dëgjoni, o bijtë e Jakobit! Dëgjoni Izraelin, atin tuaj!</span> <span class="verse"><a name="3">3</a>Ruben, ti je i parëlinduri im, forca ime, filli i fuqisë sime, i dalluar për dinjitet dhe për forcë.</span> <span class="verse"><a name="4">4</a>I rrëmbyer si uji, ti nuk do të kesh epërsinë, sepse hipe mbi shtratin e atit tënd dhe e përdhose. Ai hipi mbi shtratin tim.</span> <span class="verse"><a name="5">5</a>Simeoni dhe Levi janë vëllezër: shpatat e tyre janë vegla dhune.</span> <span class="verse"><a name="6">6</a>Mos hyftë shpirti im në mendjen e tyre, lavdia ime mos u bashkoftë me kuvendin e tyre! Sepse në mërinë e tyre kanë vrarë njerëz, në kryeneçësinë e tyre u kanë prerë leqet e këmbëve demave.</span> <span class="verse"><a name="7">7</a>Mallkuar qoftë mëria e tyre, sepse ka qënë e egër, dhe tërbimi i tyre sepse ka qënë mizor! Unë do t'i ndaj te Jakobi dhe do t'i shpërndaj te Izraeli.</span> <span class="verse"><a name="8">8</a>Judë, vëllezërit e tu do të të lavdërojnë; dora jote do të jetë mbi zverkun e armiqve të tu; bijtë e atit tënd do të përkulen para teje.</span> <span class="verse"><a name="9">9</a>Juda është një luan i ri; ti zë fill nga preja, biri im; ai përkulet, struket si një luan, si një luaneshë; kush guxon ta zgjojë?</span> <span class="verse"><a name="10">10</a>Skeptri nuk do t'i hiqet Judës, as bastuni i komandimit nga këmbët e tij, deri sa të vijë Shilohu; dhe atij do t'i binden popujt.</span> <span class="verse"><a name="11">11</a>Ai e lidh gomarin e tij të vogël në pjergull dhe kërriçin e gomaricës së tij në pjergullën më të mirë; i lan rrobat e tij në verë dhe mantelin e tij në gjakun e rrushit.</span> <span class="verse"><a name="12">12</a>Ai i ka sytë të ndritura nga vera dhe dhëmbët e bardha nga qumështi.</span> <span class="verse"><a name="13">13</a>Zabuloni do të banojë në breg të deteve; dhe do të përbëjë një vendstrehim për anijet; kufiri i tij do të zgjatet drejt Sidonit.</span> <span class="verse"><a name="14">14</a>Isakari është një gomar i fuqishëm, i shtrirë nëpër vathë.</span> <span class="verse"><a name="15">15</a>Ai e pa që çlodhja është e mirë dhe që vendi është i këndshëm; ai përkuli kurrizin për të mbajtur peshën dhe u bë një shërbëtor i punës së detyruar.</span> <span class="verse"><a name="16">16</a>Dani do ta gjykojë popullin e tij, si një nga fiset e Izraelit.</span> <span class="verse"><a name="17">17</a>Dani do të jetë një gjarpër në rrugë, një nepërkë nëpër shteg, që kafshon thembrat e kalit, kështu që kalorësi rrëzohet së prapthi.</span> <span class="verse"><a name="18">18</a>Unë pres shpëtimin tënd, o Zot!</span> <span class="verse"><a name="19">19</a>Një bandë grabitësish do të sulmojë Gadin, por edhe ai do t'i sulmojë këmba këmbës.</span> <span class="verse"><a name="20">20</a>Nga Asheri do të vijë buka e shijshme dhe ai do të japë kënaqësira reale.</span> <span class="verse"><a name="21">21</a>Neftali është një drenushe e lënë e lirë, ai thotë fjalë të bukura.</span> <span class="verse"><a name="22">22</a>Jozefi është një degë e një druri frytdhënës; një degë e një druri frytdhënës që ndodhet pranë një burimi; degët e tij shtrihen mbi murin.</span> <span class="verse"><a name="23">23</a>Harkëtarët e kanë provokuar, i kanë hedhur shigjeta, e kanë ndjekur;</span> <span class="verse"><a name="24">24</a>por harku i tij ka mbetur i fortë; krahët e tij janë përforcuar nga duart e të Fuqishmit të Jakobit (e atij që është bariu dhe shkëmbi i Izraelit),</span> <span class="verse"><a name="25">25</a>nga Perëndia e atit tënd që do të të ndihmojë dhe nga Shumë i Larti që do të të bekojë me bekimet e qiellit nga lart, me bekimet e humnerës që ndodhet poshtë, me bekimet e sisëve dhe gjirit të nënës.</span> <span class="verse"><a name="26">26</a>Bekimet e atit tënd ua kalojnë bekimeve të të parëve të mi, deri në majat e kodrave të përjetshme. Ata do të jenë mbi kryet e Jozefit dhe mbi kurorën e atij që u nda nga vëllezërit e tij.</span> <span class="verse"><a name="27">27</a>Beniamini është një ujk grabitqar; në mëngjes ha gjahun dhe në mbrëmje ndan prenë.</span> <span class="verse"><a name="28">28</a>Tërë këta janë dymbëdhjetë fiset e Izraelit; dhe pikërisht këtë u tha ati i tyre kur i bekoi. I bekoi duke i dhënë secilit një bekim të veçantë.</span> <span class="verse"><a name="29">29</a>Pastaj Jakobi i urdhëroi duke thënë: &quot;Unë jam duke u ribashkuar me popullin tim; më varrosni pranë etërve të mi në shpellën që ndodhet në arën e Efron Hiteut,</span> <span class="verse"><a name="30">30</a>në shpellën që është në fushën e Makpelahut përballë Mamres, në vendin e Kanaanit, atë që Abrahami bleu në arën nga Efron Hiteu, si vendvarrim, pronë e tij.</span> <span class="verse"><a name="31">31</a>Atje u varrosën Abrahami dhe Sara, gruaja e tij, aty u varrosën Isaku dhe Rebeka, e shoqja, dhe aty unë varrosa Lean.</span> <span class="verse"><a name="32">32</a>Ara dhe shpella që ndodhet aty u blenë nga bijtë e Hethit&quot;.</span> <span class="verse"><a name="33">33</a>Kur Jakobi mbaroi së dhëni këto urdhëra bijve të tij, mblodhi këmbët në shtrat dhe vdiq; dhe u bashkua me popullin e tij.</span> </p></div</div></div></body></html>