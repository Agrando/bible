<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 21</strong></div><p><span class="verse"><a name="1">1</a>Zoti vizitoi Sarën, siç i kishte thënë; dhe Zoti i bëri Sarës ato që i kishte premtuar.</span> <span class="verse"><a name="2">2</a>Dhe Sara u ngjiz dhe lindi një djalë me Abrahamin në pleqërinë e tij, në kohën e caktuar që Perëndia i kishte thënë.</span> <span class="verse"><a name="3">3</a>Dhe Abrahami ia vuri emrin Isak birit që i kishte lindur dhe që Sara kishte pjellë.</span> <span class="verse"><a name="4">4</a>Pastaj Abrahami e rrethpreu birin e tij Isak kur ishte tetë ditësh, ashtu siç e kishte urdhëruar Perëndia.</span> <span class="verse"><a name="5">5</a>Por Abrahami ishte njëqind vjeç, kur i lindi biri i tij Isaku.</span> <span class="verse"><a name="6">6</a>Dhe Sara tha: &quot;Perëndia më ka dhënë çka duhet për të qeshur, kushdo që do ta dëgjojë ka për të qeshur bashkë me mua&quot;.</span> <span class="verse"><a name="7">7</a>Dhe tha gjithashtu: &quot;Kush mund t'i thoshte Abrahamit që Sara do të mëndte fëmijë? Sepse unë i linda një djalë në pleqërinë e tij&quot;.</span> <span class="verse"><a name="8">8</a>Kështu, pra, fëmija u rrit dhe u zvordh; dhe ditën që Isaku u zvordh Abrahami shtroi një gosti të madhe.</span> <span class="verse"><a name="9">9</a>Tani Sara pa që djali që i kishte lindur Abrahamit nga Agari, egjiptasja, qeshte.</span> <span class="verse"><a name="10">10</a>Atëherë ajo i tha Abrahamit: &quot;Përzëre këtë shërbyese dhe birin e saj, sepse i biri i kësaj shërbyese nuk duhet të jetë trashëgimtar me birin tim, me Isakun&quot;.</span> <span class="verse"><a name="11">11</a>Kjo gjë s'i pëlqeu aspak Abrahamit, për shkak të djalit të tij.</span> <span class="verse"><a name="12">12</a>Por Perëndia i tha Abrahamit: &quot;Mos u hidhëro për shkak të djalit dhe të shërbyeses sate; dëgjo tërë ato që të thotë Sara, sepse nga Isaku do të dalin pasardhës që do të mbajnë emrin tënd.</span> <span class="verse"><a name="13">13</a>Edhe nga djali i kësaj shërbyeses unë do të bëj një komb, sepse është një pasardhës i yt&quot;.</span> <span class="verse"><a name="14">14</a>Abrahami u ngrit herët në mëngjes, mori bukë dhe një calik ujë dhe ia dha Agarit; vuri gjithçka mbi shpatullat e saj dhe e nisi bashkë me fëmijën. Kështu ajo u nis dhe filloi të bredhë nëpër shkretëtirën e Beer-Shebas.</span> <span class="verse"><a name="15">15</a>Kur uji i calikut mbaroi, ajo e vuri fëmijën poshtë një kaçubeje.</span> <span class="verse"><a name="16">16</a>Dhe shkoi e u ul përballë tij, në një largësi sa një goditje me hark, sepse thoshte: &quot;Nuk dua ta shoh fëmijën të vdesë!&quot; Kështu ajo u ul përballë tij, ngriti zërin dhe qau.</span> <span class="verse"><a name="17">17</a>Dhe Perëndia dëgjoi zërin e djaloshit dhe engjëlli i Perëndisë thirri Agarin nga qielli dhe i tha: &quot;Çfarë ke, Agar? Mos ki frikë, se Perëndia ka dëgjuar zërin e djaloshit aty ku ndodhet.</span> <span class="verse"><a name="18">18</a>Çohu, çoje djaloshin dhe mbaje fort me dorën tënde, sepse unë do të bëj prej tij një komb të madh&quot;.</span> <span class="verse"><a name="19">19</a>Atëherë Perëndia ia hapi sytë dhe ajo pa një pus uji: kështu vajti të mbushë calikun me ujë dhe i dha të pijë djaloshit.</span> <span class="verse"><a name="20">20</a>Dhe Perëndia qe me djaloshin; ai u rrit, banoi në shkretëtirë dhe u bë shenjëtar harku.</span> <span class="verse"><a name="21">21</a>Ai banoi në shkretëtirën e Paranit dhe nëna e tij e martoi me një grua nga Egjipti.</span> <span class="verse"><a name="22">22</a>Në atë kohë Abimeleku, së bashku me Pikolin, kreu i ushtrisë së tij, i foli Abrahamit duke i thënë: &quot;Perëndia është me ty në tërë ato që bën;</span> <span class="verse"><a name="23">23</a>prandaj betohu këtu në emër të Perëndisë që ti s'ke për të gënjyer as mua, as bijtë e mi, as nipërit e mi, që ti do të përdorësh ndaj meje dhe vendit ku ke banuar si i huaj po atë dashamirësi që unë kam treguar ndaj teje&quot;.</span> <span class="verse"><a name="24">24</a>Abrahami u përgjegj: &quot;Betohem&quot;.</span> <span class="verse"><a name="25">25</a>Pastaj Abrahami e qortoi Abimelekun për shkak të një pusi uji që shërbyesit e Abimelekut e kishin shtënë në dorë.</span> <span class="verse"><a name="26">26</a>Abimeleku tha: &quot;Unë nuk e di se kush e ka bërë këtë gjë; ti vetë nuk ma ke njoftuar dhe unë vetëm sot dëgjova të flitet për këtë ngjarje&quot;.</span> <span class="verse"><a name="27">27</a>Atëherë Abrahami mori dele dhe qe dhe ia dha Abimelekut; dhe të dy lidhën aleancë.</span> <span class="verse"><a name="28">28</a>Pastaj Abrahami vuri mënjanë shtatë qengja femër të kopesë.</span> <span class="verse"><a name="29">29</a>Dhe Abimeleku i tha Abrahamit: &quot;Ç'kuptim ka ajo që ke vënë shtatë qengja mënjanë?&quot;.</span> <span class="verse"><a name="30">30</a>Abrahami u përgjegj: &quot;Ti do t'i pranosh nga dora ime këto shtatë qengja, me qëllim që kjo të më vlejë si dëshmi që unë e kam hapur këtë pus&quot;.</span> <span class="verse"><a name="31">31</a>Prandaj ai e quajti këtë vend Beer-Sheba, sepse aty që të dy ishin betuar.</span> <span class="verse"><a name="32">32</a>Kështu lidhën aleancë në Beer-Sheba. Pastaj Abimeleku dhe Pikoli, kreu i ushtrisë të tij, u ngritën dhe u kthyen në vendin e Filistejve.</span> <span class="verse"><a name="33">33</a>Pastaj Abrahami mbolli një marinë në Beer-Sheba dhe aty thërriti emrin e Zotit, Perëndi i përjetësisë.</span> <span class="verse"><a name="34">34</a>Dhe Abrahami qëndroi si i huaj shumë kohë në vendin e Filistejve.</span> </p></div</div></div></body></html>