<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 26</strong></div><p><span class="verse"><a name="1">1</a>Por ndodhi një mungesë ushqimesh në vend, përveç asaj të parës që kishte ndodhur në kohën e Abrahamit. Pastaj Isaku shkoi tek Abimeleku, mbreti i Filistejve në Gerar.</span> <span class="verse"><a name="2">2</a>Atëherë Zoti iu shfaq dhe i tha: &quot;Mos zbrit në Egjipt, qëndro në vendin që do të të them.</span> <span class="verse"><a name="3">3</a>Qëndro në këtë vend dhe unë do të jem me ty dhe do të të bekoj, sepse kam për të të dhënë ty dhe pasardhësve të tu tërë këto vende dhe do ta mbaj betimin që i kam bërë Abrahamit, babait tënd,</span> <span class="verse"><a name="4">4</a>dhe do t'i shumoj pasardhësit e tu si yjet e qiellit; do t'u jap atyre tërë këto vende, dhe të gjitha kombet e tokës do të bekohen te pasardhësit e tu,</span> <span class="verse"><a name="5">5</a>sepse Abrahami iu bind vullnetit tim dhe respektoi urdhërat, urdhërimet, statutet dhe ligjet e mia&quot;.</span> <span class="verse"><a name="6">6</a>Kështu Isaku qëndroi në Gerar.</span> <span class="verse"><a name="7">7</a>Kur njerëzit e vendit i bënin pyetje rreth gruas së tij, ai u përgjigjej: &quot;Éshtë motra ime&quot;, sepse kishte frikë të thoshte: &quot;Éshtë gruaja ime&quot;, sepse mendonte: &quot;Njerëzit e vendit mund të më vrasin për shkak të Rebekës, sepse ajo është e pashme&quot;.</span> <span class="verse"><a name="8">8</a>Kur kishte kaluar një kohë e gjatë në atë vend, Abimelekut, mbretit të Filistejve, i rastisi të shikojë nga dritarja dhe pa Isakun që përkëdhelte Rebekën, gruan e tij.</span> <span class="verse"><a name="9">9</a>Atëherë Abimeleku thiri Isakun dhe i tha: &quot;Ajo është me siguri gruaja jote; si bëhet që ti the: &quot;Ajo është motra ime&quot;?&quot;. Isaku iu përgjegj: &quot;Sepse thoja: &quot;Nuk do të doja të vdes për shkak të saj&quot;&quot;.</span> <span class="verse"><a name="10">10</a>Abimeleku tha: &quot;Ç'është kjo që na bëre? Ndokush nga populli mund të binte lehtë në shtrat me gruan tënde dhe ti do të na kishe ngarkuar me faj të rëndë&quot;.</span> <span class="verse"><a name="11">11</a>Kështu Abimeleku i dha këtë urdhër tërë popullit: &quot;Kushdo që prek këtë njeri ose të shoqen do të dënohet pa tjetër me vdekje&quot;.</span> <span class="verse"><a name="12">12</a>Isaku mbolli në atë vend dhe po atë vit korri një prodhim njëqind herë më të madh; dhe Zoti e bekoi.</span> <span class="verse"><a name="13">13</a>Ky njeri u bë i madh dhe vazhdoi të rritet deri sa u bë jashtëzakonisht i madh.</span> <span class="verse"><a name="14">14</a>Ai arriti të zotërojë kope dhënsh dhe qesh dhe kishte një numër të madh shërbëtorësh. Kështu Filistejtë e patën zili,</span> <span class="verse"><a name="15">15</a>dhe për këtë arësye i zunë, duke i mbushur me dhe, tërë puset që shërbëtorët e babait të tij kishin hapur në kohën e Abrahamit, atit të tij.</span> <span class="verse"><a name="16">16</a>Atëherë Abimeleku i tha Isakut: &quot;Largohu nga ne, sepse ti je shumë më i fuqishëm se ne&quot;.</span> <span class="verse"><a name="17">17</a>Kështu Isaku u largua që andej dhe u vendos në luginën e Gerarit, dhe aty banoi.</span> <span class="verse"><a name="18">18</a>Dhe Isaku filloi të hapë puse uji që ishin hapur në kohën e Abrahamit, atit të tij, dhe që Filistejtë i kishin mbyllur mbas vdekjes së Abrahamit, dhe u vuri po ato emra që u kishte vënë babai i tij.</span> <span class="verse"><a name="19">19</a>Pastaj shërbëtorët e Isakut gërmuan në luginë dhe gjetën aty një pus me ujë të freskët.</span> <span class="verse"><a name="20">20</a>Por barinjtë e Gerarit u grindën me çobanët e Isakut, duke u thënë: &quot;Uji është yni&quot;. Dhe ai e quajti pusin Esek, sepse ata e kishin kundërshtuar.</span> <span class="verse"><a name="21">21</a>Shërbëtorët hapën pastaj një pus tjetër, por ata kundërshtuan edhe për këtë. Dhe Isaku e quajti Sitnah.</span> <span class="verse"><a name="22">22</a>Atëherë ai u largua që andej dhe hapi një pus tjetër për të cilin nuk pati kundërshtim. Dhe ai e quajti atë Rehoboth, sepse ai tha: &quot;Tani Zoti na ka vënë larg dhe ne do të kemi mbarësi në këtë vend&quot;.</span> <span class="verse"><a name="23">23</a>Pastaj së këtejmi Isaku u ngjit në Beer-Sheba.</span> <span class="verse"><a name="24">24</a>Dhe Zoti iu shfaq po atë natë dhe i tha: &quot;Unë jam Perëndia i Abrahamit, babait tënd; mos ki frikë, sepse unë jam me ty; do të të bekoj dhe do të shumoj pasardhësit e tu, për hir të Abrahamit, shërbëtorit tim&quot;.</span> <span class="verse"><a name="25">25</a>Atëherë ai ndërtoi në atë vend një altar dhe përmendi emrin e Zotit, dhe po aty ai ngriti edhe çadrën e tij. Aty shërbëtorët e Isakut hapën një pus.</span> <span class="verse"><a name="26">26</a>Pastaj Abimeleku nga Gerari shkoi tek ai bashkë me Ahucathin, mikun e tij, dhe me Pikolin, kreun e ushtrisë së tij.</span> <span class="verse"><a name="27">27</a>Dhe Isaku u tha atyre: &quot;Pse keni ardhur tek unë, për deri sa më urreni dhe më keni larguar prej jush?&quot;.</span> <span class="verse"><a name="28">28</a>Atëherë ata u përgjigjën: &quot;Ne e pamë qartë që Zoti është me ty. Kështu thamë: &quot;Le të bëjmë një betim midis nesh, midis nesh dhe teje, dhe të përfundojmë një aleancë me ty&quot;:</span> <span class="verse"><a name="29">29</a>dhe kështu ti nuk do të na bësh asnjë të keqe, ashtu si ne nuk të kemi prekur, nuk të kemi bërë veçse të mira dhe të kemi lënë të ikësh në paqe. Ti je tani i bekuari i Zotit&quot;.</span> <span class="verse"><a name="30">30</a>Kështu Isaku shtroi për ta një banket dhe ata hëngrën e pinë.</span> <span class="verse"><a name="31">31</a>Të nesërmen në mëngjes u ngritën herët dhe shkëmbyen një betim. Pastaj Isaku i përcolli dhe ata ikën në paqe.</span> <span class="verse"><a name="32">32</a>Po atë ditë ndodhi që shërbëtorët e Isakut erdhën për ta lajmëruar për pusin që kishin hapur duke i thënë: &quot;Kemi gjetur ujë&quot;.</span> <span class="verse"><a name="33">33</a>Dhe ai e quajti atë Shibah. Për këtë arësye qyteti mban emrin Beer-Sheba edhe sot e kësaj dite.</span> <span class="verse"><a name="34">34</a>Në moshën dyzetvjeçare Esau mori për grua Juditin, të bijën e Beerit, Hiteut dhe të Basemathit, bijë e Elonit, Hiteut.</span> <span class="verse"><a name="35">35</a>Këto u bënë shkas për një hidhërim të thellë të Isakut dhe të Rebekës.</span> </p></div</div></div></body></html>