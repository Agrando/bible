<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 27</strong></div><p><span class="verse"><a name="1">1</a>Kur Isaku u plak dhe sytë e tij u dobësuan aq shumë sa nuk shikonte më, ai thirri të birin Esau dhe i tha: &quot;Biri im!&quot;.</span> <span class="verse"><a name="2">2</a>Esau i tha: &quot;Ja ku jam!&quot;. Atëherë Isaku i tha: &quot;Ja, unë jam plak dhe nuk e di në ç'ditë kam për të vdekur.</span> <span class="verse"><a name="3">3</a>Prandaj merr tani armët e tua, kukurën dhe harkun tënd, dil nëpër fushat dhe kap për mua kafshë gjahu;</span> <span class="verse"><a name="4">4</a>pastaj më përgatit një gjellë të shijshme nga ato që më pëlqejnë dhe sillma, që unë ta ha dhe shpirti im të të bekojë para se të vdes&quot;.</span> <span class="verse"><a name="5">5</a>Tani Rebeka rrinte duke dëgjuar, ndërsa Isaku i fliste birit të tij Esau. Kështu Esau shkoi nëpër fusha për të gjuajtur kafshë të egra për t'ia shpënë të atit.</span> <span class="verse"><a name="6">6</a>Atëherë Rebeka i foli Jakobit, birit të saj, dhe i tha: &quot;Ja, unë dëgjova babanë tënd që i fliste Esaut, vëllait tënd duke i thënë:</span> <span class="verse"><a name="7">7</a>&quot;Më sill gjah dhe më përgatit një gjellë të shijshme, që unë ta ha dhe të të bekoj në prani të Zotit, para se të vdes&quot;.</span> <span class="verse"><a name="8">8</a>Prandaj, biri im, bindju zërit tim dhe bëj atë që të urdhëroj.</span> <span class="verse"><a name="9">9</a>Shko tani në kope dhe më sill dy keca të mirë; unë do të përgatis një gjellë të shijshme për babanë tënd, nga ato që i pëlqejnë atij.</span> <span class="verse"><a name="10">10</a>Pastaj ti do t'ia çosh babait tënd që ta hajë, dhe kështu ai do të bekojë para se të vdesë&quot;.</span> <span class="verse"><a name="11">11</a>Jakobi i tha Rebekës, nënës së tij: &quot;Ja, vëllai im Esau është leshtor, ndërsa unë e kam lëkurën të lëmuar.</span> <span class="verse"><a name="12">12</a>Ndofta babai im më prek me dorë; do t'i dukem atij mashtrues dhe do të tërheq mbi vete një mallkim në vend të një bekimi&quot;.</span> <span class="verse"><a name="13">13</a>Por nëna e tij iu përgjegj: &quot;Ky mallkim le të bjerë mbi mua, biri im! Bindju vetëm asaj që të thashë dhe shko të marrësh kecat&quot;.</span> <span class="verse"><a name="14">14</a>Ai vajti pra t'i marrë dhe ia çoi nënës së tij; dhe e ëma përgatiti me to një gjellë të shijshme, nga ato që i pëlqenin babait të tij.</span> <span class="verse"><a name="15">15</a>Pastaj Rebeka mori rrobat më të bukura të Esaut, birit të saj më të madh, që i mbante në shtëpi pranë vetes, dhe ia veshi Jakobit, birit të saj më të vogël;</span> <span class="verse"><a name="16">16</a>dhe me lëkurët e kecave veshi duart e tij dhe pjesën e lëmuar të qafës së tij.</span> <span class="verse"><a name="17">17</a>Pastaj vuri në dorë të Jakobit, birit të saj, gjellën e shijshme dhe bukën që kishte përgatitur.</span> <span class="verse"><a name="18">18</a>Atëherë ai shkoi tek i ati dhe i tha: &quot;Ati im!&quot;. Isaku u përgjegj: &quot;Ja ku jam; kush je ti, biri im?&quot;.</span> <span class="verse"><a name="19">19</a>Atëherë Jakobi i tha babait të tij: &quot;Jam Esau, i parëlinduri yt. Bëra siç më ke thënë. Tani çohu, ulu dhe fillo të hash nga gjahu im, me qëllim që shpirti yt të më bekojë&quot;.</span> <span class="verse"><a name="20">20</a>Por Isaku i tha të birit: &quot;Por si bëre që e gjete kaq shpejt, biri im?&quot;. Ai u përgjegj: &quot;Sepse Zoti, Perëndia yt, bëri që të vijë tek unë&quot;.</span> <span class="verse"><a name="21">21</a>Atëherë Isaku i tha Jakobit: &quot;Afrohu dhe lërmë të të prek, biri im, për të ditur nëse je pikërisht biri im Esau ose jo&quot;.</span> <span class="verse"><a name="22">22</a>Dhe kështu Jakobi iu afrua Isakut, babait të tij; dhe mbasi ky e preku me dorë, tha: &quot;Zëri është i Jakobit, por duart janë duart e Esaut&quot;.</span> <span class="verse"><a name="23">23</a>Kështu ai nuk e njohu, sepse duart e tij ishin leshtore ashtu si duart e vëllait të tij Esau; dhe e bekoi.</span> <span class="verse"><a name="24">24</a>Dhe tha: &quot;A je ti me të vërtetë biri im Esau?&quot;. Ai u përgjigj: &quot;Po&quot;.</span> <span class="verse"><a name="25">25</a>Atëherë Isaku i tha: &quot;Më shërbe që të ha nga gjahu i birit tim dhe shpirti im të të bekojë&quot;. Kështu Jakobi i shërbeu dhe Isaku hëngri. Jakobi i solli edhe verë dhe ai e piu.</span> <span class="verse"><a name="26">26</a>Pastaj babai i tij Isaku i tha: &quot;Tani afrohu dhe më puth, biri im&quot;.</span> <span class="verse"><a name="27">27</a>Dhe ai u afrua dhe e puthi. Dhe Isaku ndjeu erën e rrobave të tij dhe e bekoi duke thënë: &quot;Ja, era e tim biri është si era e një fushe, që Zoti e ka bekuar.</span> <span class="verse"><a name="28">28</a>Perëndia të dhëntë vesën e qiellit dhe pjellorinë e tokës, si edhe bollëkun e grurit dhe të verës.</span> <span class="verse"><a name="29">29</a>Të shërbefshin popujt dhe kombet u përkulshin para teje. Qofsh pronar i vëllezërve të tu dhe bijtë e nënës sate u përkulshin para teje. I mallkuar qoftë cilido të mallkon, i bekuar qoftë cilido të bekon!&quot;.</span> <span class="verse"><a name="30">30</a>Dhe ndodhi që, pikërisht kur Isaku kishte mbaruar së bekuari Jakobin dhe ky sapo ishte larguar nga prania e të atit Isak, vëllai i tij Esau u kthye nga gjahu.</span> <span class="verse"><a name="31">31</a>Edhe ai përgatiti një gjellë të shijshme dhe ia shpuri babait të tij dhe i tha: &quot;Çohu ati im dhe ha nga gjahu i birit tënd, me qëllim që shpirti yt të më bekojë&quot;.</span> <span class="verse"><a name="32">32</a>Isaku, babai i tij, i tha: &quot;Kush je ti?&quot;. Ai u përgjegj: &quot;Jam Esau, biri yt i parëlindur&quot;.</span> <span class="verse"><a name="33">33</a>Atëherë Isakun e zunë ca të dridhura shumë të forta dhe i tha: &quot;Kush është ai, pra, që gjuajti gjahun dhe ma solli? Unë i hëngra të gjitha para se të vije ti dhe e bekova; dhe i bekuar ka për të mbetur ai&quot;.</span> <span class="verse"><a name="34">34</a>Me të dëgjuar fjalët e të atit, Esau dha një ulurimë të fortë dhe shumë të hidhur. Pastaj i tha të atit: &quot;Bekomë edhe mua, ati im!&quot;.</span> <span class="verse"><a name="35">35</a>Por Isaku iu përgjigj: &quot;Yt vëlla erdhi me mashtrim dhe mori bekimin tënd&quot;.</span> <span class="verse"><a name="36">36</a>Esau i tha: &quot;Jo më kot është quajtur Jakob? Ai ma zuri vendin deri tani dy herë: më hoqi parëbirninë dhe ja tani po merr bekimin tim&quot;. Pastaj shtoi: &quot;A nuk ke ruajtur një bekim për mua?&quot;.</span> <span class="verse"><a name="37">37</a>Atëherë Isaku u përgjegj dhe i tha Esaut: &quot;Ja, unë e bëra zotrinë tënd dhe i dhashë tërë vëllezërit e tij si shërbëtorë, dhe e pajisa me grurë dhe me verë; ç'mund të bëj për ty, biri im?&quot;.</span> <span class="verse"><a name="38">38</a>Esau i tha babait të tij: &quot;A ke vetëm këtë bekim, ati im? Bekomë edhe mua, o ati im!&quot;. Dhe Esau ngriti zërin dhe qau.</span> <span class="verse"><a name="39">39</a>Isaku, babai i tij, u përgjigj duke i thënë: &quot;Ja, banesa jote do të privohet nga pjelloria e tokës dhe nga vesa që zbret nga lartësia e qiellit.</span> <span class="verse"><a name="40">40</a>Ti do të jetosh me shpatën tënde dhe do të jesh shërbëtori i vëllait tënd; por do të ndodhë që, kur do të luftosh, do ta thyesh zgjedhën e tij nga qafa jote&quot;.</span> <span class="verse"><a name="41">41</a>Kështu Esau filloi ta urrejë Jakobin për shkak të bekimit që i kishte dhënë i ati, dhe tha në zemër të vet: &quot;Ditët e zisë për babanë po afrohen; atëherë do të vras vëllanë tim Jakobin&quot;.</span> <span class="verse"><a name="42">42</a>Kur i treguan Rebekës fjalët e Esaut, birit të saj më të madh, ajo dërgoi ta thërrasin birin e saj më të vogël, Jakobin, dhe i tha: &quot;Ja, Esau, yt vëlla, ngushëllohet ndaj teje, duke menduar të të vrasë.</span> <span class="verse"><a name="43">43</a>Prandaj, biri im, bindju fjalëve që të them: Çohu dhe ik shpejt në Haran te Labano, vëllai im;</span> <span class="verse"><a name="44">44</a>dhe qëndro ca kohë me të, deri sa t'i kalojë zemërimi vëllait tënd,</span> <span class="verse"><a name="45">45</a>deri sa mëria e vëllait tënd të largohet prej teje dhe ai të harrojë atë që i ke bërë; atëherë do të dërgojë njerëz që të të marrin prej andej. Pse duhet t'ju humbas që të dyve brënda një dite të vetme?&quot;.</span> <span class="verse"><a name="46">46</a>Pastaj Rebeka i tha Isakut: &quot;Jam neveritur nga jeta për shkak të bijave të Hethit. Në rast se Jakobi merr për grua një nga bijat e Hethit, një grua si ato të vendit, ç'më duhet jeta?&quot;.</span> </p></div</div></div></body></html>