<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gen">Genesis</a> &gt <strong>Chapter 46</strong></div><p><span class="verse"><a name="1">1</a>Izraeli, pra, u nis me të gjitha ato që kishte dhe, kur arriti në Beer-Sheba, i bëri fli Perëndisë të atit të tij Isak.</span> <span class="verse"><a name="2">2</a>Dhe Perëndia i foli Izraelit në vegime nate dhe tha: &quot;Jakob, Jakob!&quot;. Ai u përgjegj: &quot;Ja ku jam&quot;.</span> <span class="verse"><a name="3">3</a>Atëherë Perëndia tha: &quot;Unë jam Perëndia, Perëndia i atit tënd; mos ki frikë të zbresësh në Egjipt, sepse aty do të të bëj një komb të madh.</span> <span class="verse"><a name="4">4</a>Unë do të zbres bashkë me ty në Egjipt dhe do të bëj që sigurisht të kthehesh, dhe Jozefi do të t'i mbyllë sytë&quot;.</span> <span class="verse"><a name="5">5</a>Atëherë Jakobi u nis nga Beer-Sheba dhe bijtë e Izraelit e hipën Jakobin, atin e tyre, fëmijët e vegjël dhe gratë e tyre mbi qerret që Faraoni kishte dërguar për t'i mbartur.</span> <span class="verse"><a name="6">6</a>Kështu ata morën me vete bagëtinë dhe sendet që kishin blerë në vendin e Kanaanit dhe erdhën në Egjipt. Éshtë fjala për Jakobin me tërë pasardhësit e tij.</span> <span class="verse"><a name="7">7</a>Ai mori me vete në Egjipt bijtë e tij, bijtë e bijve të tij, bijat e tij dhe bijat e bijve të tij dhe tërë pasardhësit e tij.</span> <span class="verse"><a name="8">8</a>Këta janë emrat e bijve të Izraelit që erdhën në Egjipt: Jakobi dhe bijtë e tij. I parëlinduri i Jakobit: Rubeni.</span> <span class="verse"><a name="9">9</a>Bijtë e Rubenit: Hanoku, Pallu, Hetsroni dhe Karmi</span> <span class="verse"><a name="10">10</a>Bijtë e Simeonit: Jemueli, Jamini, Ohadi, Jakini, Tsohari dhe Sauli, biri i një Kananease.</span> <span class="verse"><a name="11">11</a>Bijtë e Levit: Gershomi, Kehathi dhe Merari.</span> <span class="verse"><a name="12">12</a>Bijtë e Judës: Eri, Onani, Shelahu, Peretsi dhe Zerahu; (por Eri dhe Onani vdiqën në vendin e Kanaanit). Bijtë e Peretsit qenë: Hetsroni dhe Hamuli.</span> <span class="verse"><a name="13">13</a>Bijtë e Isakarit: Tola, Puvahu, Jobi dhe Shimroni.</span> <span class="verse"><a name="14">14</a>Bijtë e Zabulonit: Seredi, Eloni dhe Jahleeli.</span> <span class="verse"><a name="15">15</a>Këta qenë bijtë që Lea i lindi Jakobit në Padan-Aram, përveç bijës së saj Dina. Bijtë dhe bijat e saj ishin gjithsej tridhjetë e tre veta.</span> <span class="verse"><a name="16">16</a>Bijtë e Gadit: Tsifioni, Haxhi, Shuni, Etsboni, Eri, Arodi dhe Areli.</span> <span class="verse"><a name="17">17</a>Bijtë e Asherit: Jmna, Jshua, Jshni, Beriahu dhe Serahu motra e tyre. Dhe bijtë e Beriahut: Heberi dhe Malkieli.</span> <span class="verse"><a name="18">18</a>Këta qenë bijtë e Zilpahut që Labano i kishte dhënë bijës së tij Lea; dhe ajo i lindi Jakobit: gjithsej gjashtëmbëdhjetë veta.</span> <span class="verse"><a name="19">19</a>Bijtë e Rakelës, gruas së Jakobit: Jozefi dhe Beniamini.</span> <span class="verse"><a name="20">20</a>Dhe Jozefi në vendin e Egjiptit, i lindën Manasi dhe Efraimi. Nëna e tyre ishte Asenathi, e bija e Potiferahut, prift i Onit.</span> <span class="verse"><a name="21">21</a>Bijtë e Beniaminit: Belahu, Bekeri, Ashbeli, Gerau, Naamani, Ehi, Roshi, Mupimi, Hupimi dhe Ardi.</span> <span class="verse"><a name="22">22</a>Këta qenë bijtë e Rakelës që i lindën Jakobit: gjithsej katërmbëdhjetë veta.</span> <span class="verse"><a name="23">23</a>Biri i Danit: Hushimi.</span> <span class="verse"><a name="24">24</a>Bijtë e Neftalisë: Jahtseeli, Guni, Jetseri dhe Shilemi.</span> <span class="verse"><a name="25">25</a>Këta qenë bijtë e Bilhahut, që Labano ia kishte dhënë bijës së tij Rakela dhe që kjo ia lindi Jakobit: gjithsej shtatë veta.</span> <span class="verse"><a name="26">26</a>Njerëzit që erdhën me Jakobin në Egjipt, pasardhës të tij, pa llogaritur gratë e bijve të Jakobit, ishin gjithsej gjashtëdhjetë e gjashtë veta.</span> <span class="verse"><a name="27">27</a>Bijtë e Jozefit, që i lindën në Egjipt, ishin dy. Tërë personat e familjes së Jakobit që erdhën në Egjipt ishin gjithsej shtatëdhjetë veta.</span> <span class="verse"><a name="28">28</a>Por Jakobi dërgoi para tij Judën me qëllim që ta fuste në vendin e Goshenit. Dhe kështu ata arritën në vendin e Goshenit.</span> <span class="verse"><a name="29">29</a>Atëherë Jozefi e mbrehu qerren e tij dhe mori të përpjetën për në Goshen që të takonte Izraelin, atin e tij; sa e pa, iu hodh në qafë dhe qau gjatë i shtrënguar pas tij.</span> <span class="verse"><a name="30">30</a>Dhe Izraeli i tha Jozefit: &quot;Tani le të vdes, sepse pashë fytyrën tënde dhe ti je akoma gjallë&quot;.</span> <span class="verse"><a name="31">31</a>Atëherë Jozefi u tha vëllezërve të tij dhe familjes të atit të tij: &quot;Do të ngjitem për ta njoftuar Faraonin dhe do t'i them: &quot;Vëllezërit e mi dhe familja e atit tim, që ishin në vendin e Kanaanit, kanë ardhur tek unë.</span> <span class="verse"><a name="32">32</a>Ata janë barinj, sepse kanë qenë gjithnjë rritës bagëtish, dhe kanë sjellë me vete kopetë e tyre dhe gjithçka zotërojnë&quot;.</span> <span class="verse"><a name="33">33</a>Kur Faraoni do t'ju thërrasë dhe do t'ju thotë: &quot;Me ç'punë merreni?&quot;, ju do t'i përgjigjeni:</span> <span class="verse"><a name="34">34</a>&quot;Shërbëtorët e tu kanë qënë rritës bagëtish nga fëmijëria e deri sot, si ne ashtu dhe etërit tanë&quot;, që të keni mundësi të banoni në vendin e Goshenit. Sepse Egjiptasit ndiejnë neveri për tërë barinjtë&quot;.</span> </p></div</div></div></body></html>