<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/acts">Acts</a> &gt <strong>Chapter 4</strong></div><p><span class="verse"><a name="1">1</a>Ndërsa ata po i flisnin popullit, priftërinjtë, komandanti i tempullit dhe saducenjtë u turrën mbi ta,</span> <span class="verse"><a name="2">2</a>të zemëruar sepse e mësonin popullin dhe shpallnin në Jezusin ringjalljen e të vdekurve.</span> <span class="verse"><a name="3">3</a>Dhe i shtinë në dorë dhe i futën në burg deri të nesërmen, sepse ishte ngrysur.</span> <span class="verse"><a name="4">4</a>Por shumë nga ata që ua kishin dëgjuar fjalën besuan; dhe numri i burrave u bë rreth pesë mijë.</span> <span class="verse"><a name="5">5</a>Të nesërmen krerët, pleqtë dhe skribët u mblodhën në Jeruzalem,</span> <span class="verse"><a name="6">6</a>bashkë me kryepriftin Anan dhe me Kajafën, Gjonin, Aleksandrin dhe të gjithë ata që i përkisnin farefisit të kryepriftërinjve.</span> <span class="verse"><a name="7">7</a>Dhe, si i nxorën aty në mes, i pyetën: ''Me ç'pushtet ose në emër të kujt e keni bërë këtë?''.</span> <span class="verse"><a name="8">8</a>Atëherë Pjetri, i mbushur me Frymën e Shenjtë, u tha atyre: ''Krerë të popullit dhe pleq të Izraelit!</span> <span class="verse"><a name="9">9</a>Nëse ne sot gjykohemi për një mirësi që iu bë një njeriu të sëmurë, për të ditur si u shërua ai,</span> <span class="verse"><a name="10">10</a>le ta njihni të gjithë ju dhe mbarë populli i Izraelit se kjo u bë në emër të Jezu Krishtit Nazareas, që ju e kryqëzuat dhe që Perëndia e ringjalli prej së vdekuri; me anë të tij ky njeri del para jush i shëruar plotësisht.</span> <span class="verse"><a name="11">11</a>Ky është guri që ju, ndërtuesit, e hodhët poshtë dhe që u bë guri i qoshes.</span> <span class="verse"><a name="12">12</a>Dhe në asnjë tjetër nuk ka shpëtim, sepse nuk ka asnjë emër tjetër nën qiell që u është dhënë njerëzve dhe me anë të të cilit duhet të shpëtohemi''.</span> <span class="verse"><a name="13">13</a>Ata, kur e panë çiltërsinë e Pjetrit dhe të Gjonit dhe duke kuptuar se ishin njerëz të pamësuar dhe pa arsim, u mrrekulluan dhe i njihnin se kishin qenë me Jezusin.</span> <span class="verse"><a name="14">14</a>Duke parë pastaj në këmbë pranë tyre, njeriun që u shërua, nuk mund të thoshnin asgjë kundër.</span> <span class="verse"><a name="15">15</a>Dhe, mbasi i urdhëruan të dalin jashtë sinedrit, u konsultuan me njëri tjetrin,</span> <span class="verse"><a name="16">16</a>duke thënë: ''Ç't'u bëjmë këtyre njerëzve? Sepse u është njohur të gjithë banorëve të Jeruzalemit se është bërë një mrekulli e dukshme prej tyre, dhe ne nuk mund ta mohojmë;</span> <span class="verse"><a name="17">17</a>por, që kjo të mos përhapet më shumë në popull, t'i shtrëngojmë me kërcënime të rrepta të mos i flasin më asnjeriu në këtë emër''.</span> <span class="verse"><a name="18">18</a>Dhe, si i thirrën, u dhanë urdhër atyre të mos flasin fare dhe as të mësojnë në emër të Jezusit.</span> <span class="verse"><a name="19">19</a>Por Pjetri dhe Gjoni, duke iu përgjigjur atyre, thanë: ''Gjykoni ju, nëse është e drejtë para Perëndisë t'ju bindemi më shumë juve sesa Perëndisë.</span> <span class="verse"><a name="20">20</a>Sepse ne nuk mund të mos flasim për ato që kemi parë dhe dëgjuar''.</span> <span class="verse"><a name="21">21</a>Ata pasi i kërcënuan përsëri, i lanë të shkojnë duke mos gjetur mënyrë se si t'i ndëshkojnë për shkak të popullit, sepse të gjithë përlëvdonin Perëndinë për atë që kishte ndodhur.</span> <span class="verse"><a name="22">22</a>Sepse njeriu në të cilin kishte ndodhur ajo mrekulli e shërimit ishte më shumë se dyzet vjeç.</span> <span class="verse"><a name="23">23</a>Kur u liruan, ata u kthyen tek të vetët dhe u treguan gjithçka që krerët e priftërinjve dhe pleqtë u kishin thënë.</span> <span class="verse"><a name="24">24</a>Kur i dëgjuan këto, ata unanimisht e ngritën zërin te Perëndia dhe thanë: ''O Zot, ti je Perëndia që ke bërë qiellin, tokën, detin dhe gjithçka që është në ta,</span> <span class="verse"><a name="25">25</a>dhe që me anë të Frymës së Shenjtë ke thënë, nëpërmjet gojës së Davidit, shërbëtorit tënd: &quot;Përse u zemëruan kombet, dhe popujt kurdisin gjëra të kota?</span> <span class="verse"><a name="26">26</a>Mbretërit e dheut ngritën krye dhe princat u mblodhën bashkë kundër Zotit dhe kundër Krishtit të tij&quot;.</span> <span class="verse"><a name="27">27</a>Sepse pikërisht kundër Birit tënd të shenjtë, që ti e vajose, u mblodhën Herodi dhe Ponc Pilati me johebrenjtë dhe me popullin e Izraelit,</span> <span class="verse"><a name="28">28</a>për të bërë të gjitha ato që dora jote dhe këshilli yt kishin paracaktuar se do të ndodhnin.</span> <span class="verse"><a name="29">29</a>Dhe tani, Zot, shqyrto kërcënimet e tyre dhe lejo që shërbëtorët e tu të kumtojnë fjalën tënde me plot çiltërsi,</span> <span class="verse"><a name="30">30</a>duke e shtrirë dorën tënde për të shëruar dhe që të kryhen shenja dhe mrekulli në emër të Birit tënd të shenjtë Jezusit''.</span> <span class="verse"><a name="31">31</a>Dhe, mbasi qenë lutur, vendi ku ishin mbledhur u drodh; dhe të gjithë u mbushën me Frymën e Shenjtë, dhe e shpallnin fjalën e Perëndisë me çiltersi.</span> <span class="verse"><a name="32">32</a>Dhe numri i madh i atyre që besuan ishte me një zemër të vetme dhe me një shpirt të vetëm; askush nuk thoshte se ç'kishte ishte e vet, por të gjitha gjërat i kishin të përbashkëta.</span> <span class="verse"><a name="33">33</a>Dhe apostujt me fuqi të madhe jepnin dëshmi të ringjalljes së Zotit Jezus; dhe hir i madh ishte mbi të gjithë ata.</span> <span class="verse"><a name="34">34</a>Sepse midis tyre nuk kishte asnjë nevojtar, sepse të gjithë ata që zotëronin ara ose shtëpi i shisnin dhe sillnin fitimin nga gjërat e shitura,</span> <span class="verse"><a name="35">35</a>dhe i vinin te këmbët e apostujve; pastaj secilit i jepej, sipas nevojës së tij.</span> <span class="verse"><a name="36">36</a>Kështu Iose, i mbiquajtur nga apostujt Barnaba (që do të thotë &quot;biri i ngushëllimit&quot;), Levit, me prejardhje nga Qipro,</span> <span class="verse"><a name="37">37</a>kishte një arë, e shiti dhe solli fitimin dhe i vuri te këmbët e apostujve.</span> </p></div</div></div></body></html>