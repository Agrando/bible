<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/acts">Acts</a> &gt <strong>Chapter 7</strong></div><p><span class="verse"><a name="1">1</a>Atëherë kryeprifti i tha: ''A janë këto gjëra pikërisht kështu?''.</span> <span class="verse"><a name="2">2</a>Ai tha: ''Vëllezër dhe etër, dëgjoni. Perëndia i lavdisë iu shfaq Abrahamit, atit tonë, kur ai ishte në Mesopotami, përpara se të banonte në Haran,</span> <span class="verse"><a name="3">3</a>dhe i tha: &quot;Dil prej vendit tënd e prej farefisit tënd dhe shko në vendin që unë do të të tregoj&quot;.</span> <span class="verse"><a name="4">4</a>Atëherë ai doli nga vendi i Kaldeasve dhe banoi në Haran; prej andej, mbasi i vdiq i ati, Perëndia e bëri të vijë në këtë vend, ku banoni ju tani.</span> <span class="verse"><a name="5">5</a>Ai nuk i dha kurrfarë trashëgimie, as edhe vend për të vënë një këmbë. Por i premtoi t'ia japë për pronë atij dhe pasardhësve të tij, pas tij, kur ai ende s'kishte asnjë fëmijë.</span> <span class="verse"><a name="6">6</a>Dhe Perëndia foli kështu: &quot;Pasardhësit e tij do të banonin si të huaj në një vend të huaj, dhe atje do të mbaheshin në skllavëri dhe do të të keqtrajtoheshin për katërqind vjet.</span> <span class="verse"><a name="7">7</a>Por Perëndia shtoi: &quot;Unë do ta gjykoj atë komb të cilit ata do t'i shërbejnë; dhe pas kësaj ata do të dalin dhe do të më shërbejnë në këtë vend&quot;.</span> <span class="verse"><a name="8">8</a>Pastaj i dha atij besëlidhjen e rrethprerjes. Dhe kështu Abrahamit i lindi Isaku dhe e rrethpreu të tetën ditë; Isakut i lindi Jakobi, dhe Jakobit dymbëdhjetë patriarkë.</span> <span class="verse"><a name="9">9</a>Patriarkët, duke pasur smirë Jozefin, e shitën në Egjipt, por Perëndia ishte me të;</span> <span class="verse"><a name="10">10</a>dhe e shpëtoi nga të gjitha mundimet e tij dhe i dha hir e urtësi para Faraonit, mbretit të Egjiptit, i cili e caktoi guvernator të Egjiptit dhe të mbarë shtëpisë së tij.</span> <span class="verse"><a name="11">11</a>Por ra një zi buke dhe u bë një shtrëngesë në gjithë vendin e Egjiptit dhe të Kanaanit, dhe etërit tanë nuk gjenin ushqime.</span> <span class="verse"><a name="12">12</a>Por Jakobi dëgjoi se në Egjipt kishte grurë, dhe dërgoi atje herën e parë etërit tanë.</span> <span class="verse"><a name="13">13</a>Herën e dytë Jozefi u tregoi që ta njihnin vëllezërit e tij dhe Faraonit iu njoftua farefisnia e Jozefit.</span> <span class="verse"><a name="14">14</a>Atëherë Jozefi dërgoi ta thërresin atin e vet Jakobin dhe gjithë farefisin e vet, gjithsej shtatëdhjetë e pesë veta.</span> <span class="verse"><a name="15">15</a>Jakobi zbriti në Egjipt, ku vdiq ai dhe etërit tanë.</span> <span class="verse"><a name="16">16</a>Ata pastaj i mbartën në Sikem dhe i varrosën në varrin që Abrahami pati blerë me argjend nga bijtë e Emorit, ati i Sikemit.</span> <span class="verse"><a name="17">17</a>Por, ndërsa po afrohej koha e premtimit që Perëndia i ishte betuar Abrahamit, populli u shtua dhe u shumua në Egjipt,</span> <span class="verse"><a name="18">18</a>derisa doli në Egjipt një mbret tjetër që nuk e kishte njohur Jozefin.</span> <span class="verse"><a name="19">19</a>Ky, duke vepruar me ligësi kundër skotës sonë, i keqtrajtoi etërit tanë deri sa t'i ekspozojnë foshnjat e tyre, që të mos mbeteshin gjallë.</span> <span class="verse"><a name="20">20</a>Në atë kohë lindi Moisiu, dhe ishte i bukur në sytë e Perëndisë; ai u ushqye për tre muaj në shtëpinë e të atit.</span> <span class="verse"><a name="21">21</a>Dhe kur u ekspozua, e mori e bija e faraonit dhe e rriti si birin e vet.</span> <span class="verse"><a name="22">22</a>Kështu Moisiu u arsimua me gjithë diturinë e Egjiptasve dhe ishte i pushtetshëm në fjalë e në vepra.</span> <span class="verse"><a name="23">23</a>Po kur arriti në moshën dyzet vjeçare, i erdhi në zemër të shkojë e të vizitojë vë-llezërit e tij: bijtë e Izraelit.</span> <span class="verse"><a name="24">24</a>Kur pa se dikujt po i bëhej një padrejtësi, e mbrojti dhe ia mori hakun të shtypurit, duke vrarë Egjiptasin.</span> <span class="verse"><a name="25">25</a>Dhe ai mendonte se vëllezërit e tij do ta kuptonin se Perëndia do t'u jepte çlirimin me anë të tij, por ata nuk e kuptuan.</span> <span class="verse"><a name="26">26</a>Të nesërmen ai u duk në mes tyre, ndërsa po ziheshin dhe i këshilloi për paqe, duke thënë: &quot;O burra, ju jeni vëllezër, pse ia bëni me të padrejtë njëri-tjetrit?&quot;.</span> <span class="verse"><a name="27">27</a>Por ai që ia bënte me të padrejtë fqinjit të vete shtyu, duke thënë: &quot;Kush të ka vënë ty të parë dhe gjykatës mbi ne?</span> <span class="verse"><a name="28">28</a>Don të më vrasësh mua, ashtu si vrare dje Egjiptasin?&quot;.</span> <span class="verse"><a name="29">29</a>Për shkak të këtyre fjalëve Moisiu iku dhe banoi si i huaj në vendin e Madianit, ku i lindën dy bij.</span> <span class="verse"><a name="30">30</a>Si kaluan dyzet vjet, engjëlli i Zotit iu shfaq në shkretëtirën e malit Sinai, në flakën e zjarrit të një ferrishteje.</span> <span class="verse"><a name="31">31</a>Kur e pa, Moisiu mbeti i habitur nga sa shihte; dhe, kur po afrohej për të vërejtur, dëgjoi zërin e Zotit,</span> <span class="verse"><a name="32">32</a>që thoshte: &quot;Unë jam Perëndia e etërve të tu, Perëndia e Abrahamit, Perëndia e Isakut dhe Perëndia e Jakobit&quot;. Por Moisiu, që dridhej i tëri, nuk guxonte të shikonte.</span> <span class="verse"><a name="33">33</a>Atëherë Perëndia i tha: &quot;Hiqi sandalet nga këmbët e tua, sepse vendi ku ti po qëndron është tokë e shenjtë.</span> <span class="verse"><a name="34">34</a>Unë e kam parë qartë pikëllimin e popullit tim në Egjipt dhe i dëgjova psherëtimat e tyre, dhe kam zbritur për t'i çliruar; tani, pra, eja, unë do të të dërgoj në Egjipt!&quot;.</span> <span class="verse"><a name="35">35</a>Atë Moisiun që e kishin refuzuar, duke thënë: &quot;Kush të vuri ty të parë dhe gjykatës?&quot;, po atë u dërgoi Perëndia si kryetar dhe çlirues me anë të engjëllit që i ishte shfaqur në ferrishte.</span> <span class="verse"><a name="36">36</a>Ai i nxori jashtë, duke kryer shenja e mrekulli në vendin e Egjiptit, në Detin e Kuq dhe në shkretirë për dyzet vjet.</span> <span class="verse"><a name="37">37</a>Ky është ai Moisi që u tha bijve të Izraelit: &quot;Zoti, Perëndia juaj do të nxjerrë për ju, nga mesi i vëllezërve tuaj, një profet si mua. Dëgjojeni!&quot;.</span> <span class="verse"><a name="38">38</a>Ky është ai që në kuvend, në shkretëtirë, ishte me engjëllin që i fliste mbi malin Sinai dhe me etërit tanë; dhe mori fjalët e jetës për të na e përçuar neve.</span> <span class="verse"><a name="39">39</a>Etërit tanë nuk deshën t'i binden atij; madje e hodhën poshtë dhe me zemrat e tyre u kthyen nga Egjipti,</span> <span class="verse"><a name="40">40</a>duke i thënë Aaronit: &quot;Na bëj disa perëndi që të na prijnë, sepse nuk dimë ç'i ka ndodhur këtij Moisiu që na nxori nga vendi i Egjiptit&quot;.</span> <span class="verse"><a name="41">41</a>Dhe në ato ditë ata bënë një viç, i ofruan flijim idhullit dhe u gëzuan me veprën e duarve të tyre.</span> <span class="verse"><a name="42">42</a>Atëherë Perëndia u tërhoq dhe i la t'i shërbejnë ushtrisë së qiellit, ashtu siç është shkruar në librin e profetëve: &quot;O shtëpi e Izraelit, a më keni kushtuar flijime dhe olokauste për dyzet vjet në shkretëtirë?</span> <span class="verse"><a name="43">43</a>Apo më shumë mbartët çadrën e Molokut dhe yllin e perëndisë suaj Remfan, imaxhe që i bëtë vetë për t'i adhuruar; për këtë arsye unë do t'ju shpërngul përtej Babilonisë&quot;.</span> <span class="verse"><a name="44">44</a>Etërit tuaj në shkretëtirë kishin tabernakullin e dëshmisë, ashtu siç kishte urdhëruar ai që i pati thënë Moisiut ta bëjë sipas modelit që kishte parë.</span> <span class="verse"><a name="45">45</a>Dhe etërit tanë, pasi e morën, e mbartën me Jozueun në vendin që e kishin pushtuar johebrenjtë, të cilët Perëndia i dëboi para etërve tanë; dhe aty qëndroi deri në ditët e Davidit,</span> <span class="verse"><a name="46">46</a>i cili gjeti hir përpara Perëndisë dhe kërkoi të mund të gjente një banesë për Perëndinë e Jakobit.</span> <span class="verse"><a name="47">47</a>Por qe Salomoni ai që ia ndërtoi një shtëpi.</span> <span class="verse"><a name="48">48</a>Por Shumë i Larti nuk banon në tempuj të ndërtuar nga dora e njeriut, sikurse thotë profeti:</span> <span class="verse"><a name="49">49</a>''Qielli është froni im dhe toka stoli i këmbëve të mia; çfarë shtëpie do të më ndërtonit ju, thotë Zoti, ose cili do të qe vendi i pushimit tim?</span> <span class="verse"><a name="50">50</a>A nuk i bëri të gjitha këto gjëra dora ime?''.</span> <span class="verse"><a name="51">51</a>O njerëz qafëfortë dhe me zemër e veshë të parrethprerë, ju gjithnjë e kundërshtoni Frymën e Shenjtë; ashtu siç bënin etërit tuaj, ashtu bëni edhe ju.</span> <span class="verse"><a name="52">52</a>Cilin nga profetët nuk e përndoqën etërit tuaj? Ata vranë edhe ata që paralajmeronin ardhjen e të Drejtit, për të cilin tani ju jeni bërë tradhtarë dhe vrasës;</span> <span class="verse"><a name="53">53</a>ju, që e morët ligjin të shpallur nga engjëjt dhe nuk e keni respektuar!''.</span> <span class="verse"><a name="54">54</a>Kur i dëgjuan këto fjalë, ata thereshin në zemër të tyre dhe kërcëllonin dhëmbët kundër tij.</span> <span class="verse"><a name="55">55</a>Por ai, mbushur me Frymë të Shenjtë, i nguli sytë nga qielli, pa lavdinë e Perëndisë dhe Jezusin që rrinte në këmbë në të djathtën e Perëndisë,</span> <span class="verse"><a name="56">56</a>dhe tha: ''Ja, unë po shoh qiejt e hapur dhe Birin e njeriut që rri në këmbë në të djathtën e Perëndisë''.</span> <span class="verse"><a name="57">57</a>Por ata, duke lëshuar britma të forta, i zunë veshët dhe të gjithë tok u sulën mbi të;</span> <span class="verse"><a name="58">58</a>dhe, si e nxorën jashtë qytetit, e vranë me gurë. Dëshmitarët i vunë rrobat e tyre te këmbët e një djaloshi, të quajtur Saul.</span> <span class="verse"><a name="59">59</a>Kështu e vranë me gurë Stefanin, që i thërriste Jezusit dhe thoshte: ''O Zoti Jezus, pranoje frymën time!''.</span> <span class="verse"><a name="60">60</a>Atëherë ra në gjunjë dhe bërtiti me zë të lartë: ''O Zot, mos ua ngarko atyre këtë mëkat!''. Dhe, si tha këtë, fjeti.</span> </p></div</div></div></body></html>