<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/acts">Acts</a> &gt <strong>Chapter 8</strong></div><p><span class="verse"><a name="1">1</a>Por Sauli e kishte miratuar vrasjen e tij. Në atë kohë u bë një përndjekje e madhe kundër kishës që ishte në Jeruzalem; dhe të gjithë u shpërndanë nëpër krahinat e Judesë dhe të Samarisë, me përjashtim të apostujve.</span> <span class="verse"><a name="2">2</a>Disa njerëz të përshpirtshëm e varrosën Stefanin dhe bënë gjëmë të madhe për të.</span> <span class="verse"><a name="3">3</a>Por Sauli po shkatërronte kishën: hynte shtëpi më shtëpi, merrte me vete burra dhe gra dhe i fuste në burg.</span> <span class="verse"><a name="4">4</a>Ata, pra, që ishin shpërndarë shkonin rreth e përqark, duke shpallur fjalën.</span> <span class="verse"><a name="5">5</a>Dhe Filipi zbriti në qytetin e Samarisë dhe u predikoi atyre Krishtin.</span> <span class="verse"><a name="6">6</a>Dhe turmat, me një mendje të vetme, dëgjonin me vëmendje gjërat që thoshte Filipi, duke dëgjuar dhe duke parë mrekullitë që ai bënte.</span> <span class="verse"><a name="7">7</a>Frymëra të ndyra, pra, dilnin nga shumë të idemonizuar, duke bërtitur me zë të lartë; dhe shumë të paralizuar e të çalë shëroheshin.</span> <span class="verse"><a name="8">8</a>Dhe në atë qytet u bë gëzim i madh.</span> <span class="verse"><a name="9">9</a>Prej kohësh në atë qytet ishte një njeri që quhej Simon, i cili merrej me magji dhe i bënte të çuditeshin njerëzit e Samarisë, gjoja sikur ishte njeri i madh.</span> <span class="verse"><a name="10">10</a>Dhe të gjithë, nga më i madhi te më i vogli, ia vinin veshin, duke thënë: ''Ky është fuqia e madhe e Perëndisë''.</span> <span class="verse"><a name="11">11</a>Dhe e dëgjonin, sepse prej një kohe të gjatë ai i kishte mahnitur me mjeshtrinë e tij prej magjistari.</span> <span class="verse"><a name="12">12</a>Por, kur i besuan Filipit, që shpalli lajmin e mirë të gjërave të mbretërisë së Perëndisë dhe emrin e Jezu Krishtit, burra dhe gra u pagëzuan.</span> <span class="verse"><a name="13">13</a>Besoi edhe Simoni dhe, mbasi u pagëzua, rrinte vazhdimisht me Filipin; dhe, duke parë veprat e fuqishme dhe shenjat që ishin bërë, mbeti i çuditur.</span> <span class="verse"><a name="14">14</a>Por kur apostujt dëgjuan në Jeruzalem se Samaria kishte pranuar fjalën e Perëndisë, i dërguan atyre Pjetrin dhe Gjonin.</span> <span class="verse"><a name="15">15</a>Kur këta arritën, u lutën për ta, që të merrnin Frymën e Shenjtë,</span> <span class="verse"><a name="16">16</a>sepse ende nuk kishte zbritur mbi asnjë prej tyre, por ata vetëm ishin pagëzuar në emër të Zotit Jezus.</span> <span class="verse"><a name="17">17</a>Atëherë vunë duart mbi ta dhe ata morën Frymën e Shenjtë.</span> <span class="verse"><a name="18">18</a>Dhe Simoni, kur pa se me vënien e duarve të apostujve jepej Fryma e Shenjtë, u ofroi atyre para,</span> <span class="verse"><a name="19">19</a>duke thënë: ''Ma jepni edhe mua këtë pushtet, që ai të cilit do t'i vë duart, të marrë Frymën e Shenjtë''.</span> <span class="verse"><a name="20">20</a>Por Pjetri i tha: ''Le të humbasë paraja jote dhe ti bashkë me të, sepse ti mendove se mund ta blesh me para dhuratën e Perëndisë.</span> <span class="verse"><a name="21">21</a>Ti nuk ke as pjesë as short në këtë gjë, sepse zemra jote nuk është e drejtë përpara Perëndisë.</span> <span class="verse"><a name="22">22</a>Pendohu, pra, për këtë ligësi që ke dhe lutju Perëndisë që, po të jetë e mundur, të të falet mendimi i zemrës sate.</span> <span class="verse"><a name="23">23</a>Sepse unë të shoh se je në vrerin e hidhësisë dhe në prangat e paudhësisë''.</span> <span class="verse"><a name="24">24</a>Dhe Simoni, duke u përgjigjur, tha: ''Lutjuni ju Zotit për mua, që të mos më ndodhë asgjë nga ato që thatë''.</span> <span class="verse"><a name="25">25</a>Ata, pra, pasi dhanë dëshmi dhe predikuan fjalën e Zotit, u kthyen në Jeruzalem, mbasi ungjillzuan shumë fshatra të Samaritanëve.</span> <span class="verse"><a name="26">26</a>Dhe një engjëll i Zotit i foli Filipit, duke i thënë: ''Çohu dhe shko drejt jugut, në rrugën që nga Jeruzalemi zbret në Gaza; ajo është e shkretë''.</span> <span class="verse"><a name="27">27</a>Ai u ngrit dhe u nis; dhe ja, një njeri Etiopas, eunuk, një zyrtar i lartë i Kandaces, mbretëreshës së Etiopisë, përgjegjës i të gjitha thesareve të saj, i cili kishte ardhur në Jeruzalem për të adhuruar.</span> <span class="verse"><a name="28">28</a>Tani ai po kthehej dhe, i ulur në karrocën e vet, lexonte profetin Isaia.</span> <span class="verse"><a name="29">29</a>Dhe Fryma i tha Filipit: ''Afrohu dhe arrije atë karrocë!''.</span> <span class="verse"><a name="30">30</a>Filipi iu turr afër dhe, duke dëgjuar se po lexonte profetin Isaia, i tha: ''A e kupton atë që lexon?''.</span> <span class="verse"><a name="31">31</a>Ai tha: ''E si do të mundja, po s'pata një që të më udhëzojë?''. Pastaj iu lut Filipit të hipë dhe të ulet pranë tij.</span> <span class="verse"><a name="32">32</a>Por pjesa e Shkrimit që ai po lexonte ishte kjo: ''Atë e çuan si delja në thertore; dhe ashtu si qengji është memec përpara qethtarit, kështu ai nuk e hapi gojën e vet.</span> <span class="verse"><a name="33">33</a>Në përuljen e tij iu mohua çfarëdolloj drejtësie; po kush do të mund ta përshkruajë brezin e tij? Sepse jeta e tij u hoq nga toka''.</span> <span class="verse"><a name="34">34</a>Dhe eunuku iu kthye Filipit dhe tha: ''Të lutem, për kë e thotë profeti këtë? Për veten e vet apo për ndonjë tjetër?''.</span> <span class="verse"><a name="35">35</a>Atëherë e mori fjalën Filipi dhe, duke filluar nga ky Shkrim, i shpalli Jezusin.</span> <span class="verse"><a name="36">36</a>Dhe, ndërsa po vazhdonin rrugën, arritën në një vend me ujë. Dhe eunuku tha: ''Ja uji! Çfarë më pengon të pagëzohem?''.</span> <span class="verse"><a name="37">37</a>Dhe Filipi tha: ''Nëse ti beson me gjithë zemër, mund ta bësh''. Dhe ai u përgjigj duke thënë: ''Unë besoj se Jezu Krishti është Biri i Perëndisë''.</span> <span class="verse"><a name="38">38</a>Urdhëroi atëherë të ndalet karroca, dhe të dy, Filipi dhe eunuku, zbritën në ujë dhe ai e pagëzoi.</span> <span class="verse"><a name="39">39</a>Kur dolën nga uji, Fryma e Zotit e rrëmbeu Filipin dhe eunuku nuk e pa më; por e vazhdoi rrugën e tij me plot gëzim.</span> <span class="verse"><a name="40">40</a>Por Filipi u gjet në Azot; dhe, duke vazhduar, ungjillëzoi të gjitha qytetet, derisa arriti në Cezare.</span> </p></div</div></div></body></html>