<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/acts">Acts</a> &gt <strong>Chapter 20</strong></div><p><span class="verse"><a name="1">1</a>Si pushoi trazira, Pali i thirri dishepujt pranë vetes, i përqafoi dhe u nis për të vajtur në Maqedoni.</span> <span class="verse"><a name="2">2</a>Dhe si i përshkoi ato krahina dhe u dha shumë këshilla, shkoi në Greqi.</span> <span class="verse"><a name="3">3</a>Dhe mbasi kaloi atje tre muaj, duke qenë se Judenjtë kishin kurdisur një komplot kundër tij kur përgatitej të lundronte për në Siri, vendosi të kthehet nga ana e Maqedonisë.</span> <span class="verse"><a name="4">4</a>Dhe deri në Azi e përcollën Sopatri nga Berea, Aristarku dhe Sekundi nga Thesaloniki, Gai nga Derba dhe Timoteu, dhe Tikiku e Trofimi nga Azia.</span> <span class="verse"><a name="5">5</a>Këta ishin nisur para nesh dhe na prisnin në Troas.</span> <span class="verse"><a name="6">6</a>Kurse ne u nisëm nga Filipi, pas ditëve të të Ndormëve, dhe për pesë ditë i arritëm në Troas, ku qëndruam shtatë ditë.</span> <span class="verse"><a name="7">7</a>Ditën e parë të javës, kur ishin mbledhur dishepujt për të thyer bukën, Pali, i cili duhet të nisej të nesërmen, bisedonte me ta dhe e zgjati fjalën deri në mesnatë.</span> <span class="verse"><a name="8">8</a>Dhe në sallën ku ishim mbledhur kishte shumë llamba.</span> <span class="verse"><a name="9">9</a>Një djalosh me emër Eutik, që ishte ulur në parvazin e dritares, e zuri një gjumë i rëndë; dhe, ndërsa Pali e çoi fjalën gjatë, e zuri gjumi, ra nga kati i tretë poshtë dhe e ngritën të vdekur.</span> <span class="verse"><a name="10">10</a>Por Pali, si zbriti, ra mbi të, e përqafoi dhe tha: ''Mos u shqetësoni, se shpirti i tij është në të''.</span> <span class="verse"><a name="11">11</a>Atëherë u ngjit përsëri lart, e theu bukën dhe hëngri; dhe, pasi foli gjatë deri në të gdhirë, u nis.</span> <span class="verse"><a name="12">12</a>Ndërkaq e prunë djalin të gjallë, dhe u ngushëlluan jo pak.</span> <span class="verse"><a name="13">13</a>Kurse ne, që kishim hipur tashmë në anije, lundruam për në Asos, ku kishim ndër mend të merrnim Palin, sepse kështu kishte caktuar, mbasi donte vetë të shkonte më këmbë.</span> <span class="verse"><a name="14">14</a>Kur na arriti në Asos, e morëm dhe arritëm në Mitilinë.</span> <span class="verse"><a name="15">15</a>Lundruam prej andej dhe të nesërmen arritëm përballë Hiosit; një ditë më pas arritëm në Samo dhe, pas një ndalese në Trogjili, arritëm të nesërmen në Milet.</span> <span class="verse"><a name="16">16</a>Sepse Pali kishte vendosur të lundronte pa u ndalur në Efes, që të mos humbiste kohë në Azi; sepse nxitonte që të ndodhej, po të ishte e mundur, në Jeruzalem ditën e Rrëshajëve.</span> <span class="verse"><a name="17">17</a>Nga Mileti dërgoi në Efes për të thirrur pleqtë e kishës.</span> <span class="verse"><a name="18">18</a>Kur ata erdhën tek ai, ai u tha atyre: ''Ju e dini dita e parë që hyra në Azi si kam jetuar midis jush për të gjithë këtë kohë,</span> <span class="verse"><a name="19">19</a>duke i shërbyer Zotit me gjithë përulësi e me shumë lot e me prova që m'u bënë nga tinëzitë e Judenjve;</span> <span class="verse"><a name="20">20</a>dhe si unë nuk fsheha asnjë nga ato gjëra që ishin të dobishme për ju, por jua shpalla juve dhe jua mësova botërisht dhe nëpër shtëpi,</span> <span class="verse"><a name="21">21</a>duke u deklaruar solemnisht Judenjve dhe Grekëve mbi pendimin te Perëndi dhe për besimin në Zotin tonë Jezu Krisht.</span> <span class="verse"><a name="22">22</a>Dhe ja, tani, i shtyrë nga Fryma, po shkoj në Jeruzalem pa ditur se ç'do të më ndodhë atje,</span> <span class="verse"><a name="23">23</a>përveçse Fryma e Shenjtë dëshmon për mua në çdo qytet, duke thënë se më presin pranga dhe mundime.</span> <span class="verse"><a name="24">24</a>Por unë nuk dua t'ia di fare për jetën time që nuk e çmoj aq, sa ta kryej me gëzim vrapimin tim dhe shërbesën që mora nga Zoti Jezus, të dëshmoj plotësisht ungjillin e hirit të Perëndisë.</span> <span class="verse"><a name="25">25</a>Dhe ja, tani e di se të gjithë ju, në mes të të cilëve kam vajtur dhe ardhur duke predikuar mbretërinë e Perëndisë, nuk do të shihni më fytyrën time.</span> <span class="verse"><a name="26">26</a>Prandaj sot po ju deklaroj se unë jam i pastër nga gjaku i të gjithëve;</span> <span class="verse"><a name="27">27</a>sepse nuk u tërhoqa prapa për të mos ju treguar gjithë këshillën e Perëndisë.</span> <span class="verse"><a name="28">28</a>Tregoni kujdes, pra, për veten tuaj dhe për gjithë tufën, në mes të së cilës Fryma e Shenjtë ju ka vënë ju kujdestarë që të kullotni kishën e Perëndisë, të cilën ai e ka fituar me gjakun e tij.</span> <span class="verse"><a name="29">29</a>Në fakt unë e di se, pas largimit tim, do të hyjnë midis jush ujqër grabitqarë, që nuk do ta kursejnë tufën,</span> <span class="verse"><a name="30">30</a>edhe vetë midis jush do të dalin njerëz që do të flasin gjëra të çoroditura që të tërheqin pas vetes dishepujt.</span> <span class="verse"><a name="31">31</a>Prandaj rrini zgjuar, dhe mbani mend se për tre vjet me radhë, ditë e natë, nuk pushova kurrë të paralajmëroj secilin me lot.</span> <span class="verse"><a name="32">32</a>Dhe tani, o vëllezër, unë po ju lë te Perëndia dhe te fjala e hirit të tij, që është në gjendje t'ju ndërtojë dhe t'ju japë trashëgimin në mes të të gjithë të shenjtëruarve.</span> <span class="verse"><a name="33">33</a>Unë nuk kam dashur as argjend, as ar, as rrobat e ndonjërit.</span> <span class="verse"><a name="34">34</a>Dhe ju vetë e dini se këto duar kanë punuar për nevojat e mia dhe për ata që ishin bashkë me mua.</span> <span class="verse"><a name="35">35</a>Dhe në çdo gjë ju kam treguar se, duke u munduar në këtë mënyrë, duhet të ndihmohen të lëngatët dhe të kujtohen fjalët e Zotit Jezus, i cili tha: &quot;Ka më shumë lumturi të japësh sesa të marrësh!&quot;''.</span> <span class="verse"><a name="36">36</a>Dhe, si kishte thënë këto gjëra, u ul mbi gjunjë dhe u lut me ata të gjithë.</span> <span class="verse"><a name="37">37</a>Atëherë të gjithë qanë me të madhe, e rroknin në qafë Palin dhe e puthnin,</span> <span class="verse"><a name="38">38</a>të hidhëruar sidomos për fjalën që kishte thënë, se nuk do ta shihnin më fytyrën e tij. Pastaj e përcollën në anije.</span> </p></div</div></div></body></html>