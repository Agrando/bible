<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/acts">Acts</a> &gt <strong>Chapter 2</strong></div><p><span class="verse"><a name="1">1</a>Kur erdhi dita e Rrëshajëve, ata ishin të gjithë bashkë, në një mendje të vetme, në të njëjtin vend.</span> <span class="verse"><a name="2">2</a>Dhe befas nga qielli erdhi një ushtimë, si ajo e një ere që fryn furishëm, dhe e mbushi gjithë shtëpinë ku ata po rrinin.</span> <span class="verse"><a name="3">3</a>Dhe atyre u dukën gjuhë, si prej zjarri, të cilat ndaheshin dhe zinin vend mbi secilin prej tyre.</span> <span class="verse"><a name="4">4</a>Kështu të gjithë u mbushën me Frymën e Shenjtë dhe filluan të flasin në gjuhë të tjera, ashtu si Fryma e Shenjtë ua jepte të shpreheshin.</span> <span class="verse"><a name="5">5</a>Por në Jeruzalem banonin disa Judenj, njerëz të perëndishëm, nga të gjitha kombet nën qiell.</span> <span class="verse"><a name="6">6</a>Kur u dëgjua ajo ushtimë, turma u mblodh dhe u hutua, sepse secili nga ata i dëgjonte të flisnin në gjuhën e vet.</span> <span class="verse"><a name="7">7</a>Dhe të gjithë habiteshin dhe mrekulloheshin dhe i thoshnin njëri-tjetrit: ''Ja, a nuk janë të gjithë Galileas këta që flasin?</span> <span class="verse"><a name="8">8</a>Si vallë secili nga ne i dëgjon të flasin në gjuhën e vet amtare?</span> <span class="verse"><a name="9">9</a>Ne Partët, Medët, Elamitët dhe banorët e Mesopotamisë, të Judesë dhe të Kapadokisë, të Pontit dhe të Azisë,</span> <span class="verse"><a name="10">10</a>të Frigjisë e të Pamfilisë, të Egjiptit dhe të pjesëve të Libisë përballë Kirenës, dhe ne të ardhur nga Roma, Judenj dhe prozelitë,</span> <span class="verse"><a name="11">11</a>Kretas dhe Arabë, i dëgjojmë të flasin për gjërat e mëdha të Perëndisë në gjuhët tona!''.</span> <span class="verse"><a name="12">12</a>Dhe të gjithë habiteshin dhe ishin hutuar dhe i thonin njëri-tjetrit: ''Ç'do të thotë kjo?''.</span> <span class="verse"><a name="13">13</a>Kurse të tjerë i përqeshnin dhe thonin: ''Janë plot me verë të ëmbël!''.</span> <span class="verse"><a name="14">14</a>Por Pjetri u çua në këmbë bashkë me të njëmbëdhjetët dhe u foli atyre me zë të lartë: ''Judenj dhe ju të gjithë që banoni në Jeruzalem, merrni njoftim për këtë dhe dëgjoni me vëmendje fjalët e mia.</span> <span class="verse"><a name="15">15</a>Këta nuk janë të dehur, siç po mendoni ju, sepse është vetëm ora e tretë e ditës.</span> <span class="verse"><a name="16">16</a>Por kjo është ajo që ishte thënë nëpërmjet profetit Joel:</span> <span class="verse"><a name="17">17</a>&quot;Dhe në ditët e fundit do të ndodhë, thotë Perëndia, që unë do të përhap nga Fryma ime mbi çdo mish; dhe bijtë tuaj e bijat tuaja do të profetizojnë, të rinjtë tuaj do të shohin vegime dhe të moshuarit tuaj do të shohin ëndrra.</span> <span class="verse"><a name="18">18</a>Në ato ditë do të përhap nga Fryma im mbi shërbëtorët e mi dhe mbi shërbëtoret e mia, dhe do të profetizojnë.</span> <span class="verse"><a name="19">19</a>Dhe do të bëj mrekulli lart në qiell dhe shenja poshtë mbi tokë: gjak, zjarr e avull tymi.</span> <span class="verse"><a name="20">20</a>Dielli do të kthehet në errësirë dhe hëna në gjak, para se të vijë dita e madhe dhe e lavdishme e Zotit.</span> <span class="verse"><a name="21">21</a>Dhe do të ndodhë që kush ta ketë thirrur emrin e Zotit, do të shpëtohet&quot;.</span> <span class="verse"><a name="22">22</a>Burra të Izraelit, dëgjoni këto fjalë: Jezusi Nazareas, njeriu i dëftuar nga Perëndia ndër ju me vepra të fuqishme, me mrekulli dhe shenja që Perëndia bëri ndër ju me anë të ti tij, siç edhe vet e dini,</span> <span class="verse"><a name="23">23</a>ai, pra, sipas këshillit të caktuar dhe të paranjohur të Perëndisë, ju dorëzua juve dhe ju e zutë dhe, me duart e të padrejtëve, e gozhduat në kryq dhe e vratë.</span> <span class="verse"><a name="24">24</a>Por Perëndia e ka ringjallur, pasi e zgjidhi nga ankthet e vdekjes, sepse nuk ishte e mundur që vdekja ta mbante atë.</span> <span class="verse"><a name="25">25</a>Në fakt Davidi thotë për të: &quot;E pata vazhdimisht Zotin para meje, sepse ai është në të djathtën time, që unë të mos hiqem.</span> <span class="verse"><a name="26">26</a>Për këtë u gëzua zemra ime dhe ngazëlloi gjuha ime, dhe edhe mishi im do të qëndrojë në shpresë.</span> <span class="verse"><a name="27">27</a>Sepse ti nuk do ta lësh shpirtin tim në Hades dhe nuk do të lejosh që i Shenjti yt të shohë kalbjen.</span> <span class="verse"><a name="28">28</a>Ti më ke bërë të njoh udhët e jetës, ti do të më mbushësh me gëzim në praninë tënde&quot;.</span> <span class="verse"><a name="29">29</a>Vëllezër, mund të thuhet haptas për Davidin patriark që ai vdiq dhe u varros; dhe varri i tij është ndër ne deri ditën e sotme.</span> <span class="verse"><a name="30">30</a>Ai, pra, duke qenë profet, e dinte se Perëndia i kishte premtuar me betim se nga fryti i belit të tij, sipas mishit, do të ngjallet Krishti për t'u ulur mbi fronin e tij;</span> <span class="verse"><a name="31">31</a>dhe, duke parashikuar këtë, foli për ringjalljen e Krishtit, duke thënë se shpirti i tij nuk do të lihej në Hades dhe se mishi i tij nuk do të shihte kalbjen.</span> <span class="verse"><a name="32">32</a>Këtë Jezus, Perëndia e ka ringjallur; dhe për këtë të gjithë ne jemi dëshmitarë!</span> <span class="verse"><a name="33">33</a>Ai, pra, duke qenë i ngritur në të djathtë të Perëndisë dhe duke marrë nga Ati premtimin e Frymës së Shenjtë, ka përhapur atë që ju tani shihni dhe dëgjoni.</span> <span class="verse"><a name="34">34</a>Sepse Davidi nuk është ngritur në qiell, madje ai vetë thotë: &quot;Zoti i ka thënë Zotit tim: Ulu në të djathtën time,</span> <span class="verse"><a name="35">35</a>derisa unë t'i vë armiqtë e tu si stol të këmbëve të tua!&quot;.</span> <span class="verse"><a name="36">36</a>Ta dijë, pra, me siguri, gjithë shtëpia e Izraelit se atë Jezus që ju e keni kryqëzuar, Perëndia e ka bërë Zot e Krisht''.</span> <span class="verse"><a name="37">37</a>Kur ata i dëgjuan këto gjëra, u pikëlluan në zemër dhe pyetën Pjetrin dhe apostujt: ''Vëllezër, ç'duhet të bëjmë?''.</span> <span class="verse"><a name="38">38</a>Atëherë Pjetri u tha atyre: ''Pendohuni dhe secili nga ju le të pagëzohet në emër të Jezu Krishtit për faljen e mëkateve, dhe ju do të merrni dhuratën e Frymës së Shenjtë.</span> <span class="verse"><a name="39">39</a>Sepse premtimi është për ju dhe për bijtë tuaj dhe për gjithë ata që janë larg, për ata që Zoti, Perëndia ynë, do t'i thërrasë''.</span> <span class="verse"><a name="40">40</a>Dhe me shumë fjalë të tjera u përbetohej dhe i nxiste, duke thënë: ''Shpëtoni veten nga ky brez i çoroditur!''.</span> <span class="verse"><a name="41">41</a>Dhe ata që e pranuan fjalën e tij me gëzim, u pagëzuan; atë ditë u shtuan rreth tre mijë veta.</span> <span class="verse"><a name="42">42</a>Ata ishin ngulmues në zbatimin e mësimit të apostujve, në bashkësi, në thyerjen e bukës dhe në lutje.</span> <span class="verse"><a name="43">43</a>Dhe të gjithëve u kishte hyrë druajtja; dhe shumë shenja e mrekulli bëheshin nga dora e apostujve.</span> <span class="verse"><a name="44">44</a>Por gjithë ata që besonin rrinin bashkë dhe çdo gjë e kishin të përbashkët.</span> <span class="verse"><a name="45">45</a>Dhe i shisnin pronat e pasuritë dhe ua ndanin të gjithëve, sipas nevojës së çdonjërit.</span> <span class="verse"><a name="46">46</a>Dhe ngulmonin me një mendje të vetme çdo ditë në tempull dhe, duke e thyer bukën nga shtëpia në shtëpi, merrnin ushqimin me gëzim dhe me thjeshtësi zemre,</span> <span class="verse"><a name="47">47</a>duke lavdëruar Perëndinë dhe duke gëzuar simpatinë e gjithë popullit. Dhe Zoti i shtonte kishës çdo ditë ata që ishin shpëtuar.</span> </p></div</div></div></body></html>