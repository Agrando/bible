<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/acts/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/acts">Acts</a> &gt <strong>Chapter 22</strong></div><p><span class="verse"><a name="1">1</a>''Vëllezër dhe etër, dëgjoni çfarë ju them tani për mbrojtjen time''.</span> <span class="verse"><a name="2">2</a>Kur dëgjuan se u fliste atyre në gjuhën hebraike, heshtën edhe më shumë. Pastaj ai tha:</span> <span class="verse"><a name="3">3</a>''Në të vërtetë unë jam një Jude, lindur në Tars të Kilikisë dhe rritur në këtë qytet te këmbët e Gamalielit, edukuar me përpikërinë e ligjit të etërve tanë, plot me zell për Perëndinë, sikurse jeni ju të gjithë sot;</span> <span class="verse"><a name="4">4</a>unë kam përndjekur këtë Udhë deri në vdekje, duke lidhur dhe duke futur në burg burra dhe gra,</span> <span class="verse"><a name="5">5</a>sikurse jep dëshmi për mua kryeprifti dhe gjithë sinedri i pleqve, prej të cilëve mora edhe letra për vëllezërit dhe shkova në Damask për të sjellë të lidhur në Jeruzalem ata që ishin atje, që të ndëshkoheshin.</span> <span class="verse"><a name="6">6</a>Dhe më ndodhi që, kur isha duke udhëtuar dhe po i afrohesha Damaskut, aty nga mesi i ditës, papritmas një dritë e madhe nga qielli vetëtiu rreth meje.</span> <span class="verse"><a name="7">7</a>Dhe unë rashë përdhe dhe dëgjova një zë që po më thoshte: &quot;Saul, Saul, përse më përndjek?&quot;.</span> <span class="verse"><a name="8">8</a>Dhe unë u përgjigja: &quot;Kush je ti, o Zot?&quot; Edhe ai më tha: &quot;Unë jam Jezus Nazareasi, të cilin ti e përndjek&quot;.</span> <span class="verse"><a name="9">9</a>Edhe ata që ishin me mua e panë dritën dhe u trembën, por nuk dëgjuan zërin e atij që më fliste.</span> <span class="verse"><a name="10">10</a>Unë thashë: &quot;O Zot, ç'duhet të bëj?&quot;. Zoti më tha: &quot;Çohu dhe shko në Damask! Atje do të të thuhet çfarë të është urdhëruar të bësh&quot;.</span> <span class="verse"><a name="11">11</a>Dhe, mbasi unë nuk shihja asgjë për shkak të shkëlqimit të asaj drite, më morën për dore ata që ishin me mua; dhe hyra në Damask.</span> <span class="verse"><a name="12">12</a>Dhe njëfarë Anania, njeri i perëndishëm sipas ligjit, për të cilin jepnin dëshmi të gjithë Judenjtë që banonin aty,</span> <span class="verse"><a name="13">13</a>erdhi tek unë, dhe duke qëndruar pranë meje, tha: &quot;O vëlla Saul, shiko përsëri!&quot;. Dhe në atë çast unë fitova përsëri dritën e syve dhe e shikova.</span> <span class="verse"><a name="14">14</a>Pastaj vazhdoi: &quot;Perëndia i etërve tanë të ka paracaktuar të njohësh vullnetin e tij, ta shohësh të Drejtin dhe të dëgjosh një zë nga goja e tij.</span> <span class="verse"><a name="15">15</a>Sepse ti duhet të dëshmosh për të tek të gjithë njerëzit për ato që ke parë dhe ke dëgjuar.</span> <span class="verse"><a name="16">16</a>Dhe tani ç'pret? Çohu dhe ji i pagëzuar dhe i larë nga mëkatet e tua, duke thirrur emrin e Zotit&quot;.</span> <span class="verse"><a name="17">17</a>Dhe ndodhi që, kur u ktheva në Jeruzalem dhe isha duke u lutur në tempull, u rrëmbeva në ekstazë,</span> <span class="verse"><a name="18">18</a>dhe pashë Zotin që më thoshte: &quot;Nxito dhe dil shpejt nga Jeruzalemi, sepse ata nuk do ta pranojnë dëshminë tënde për mua&quot;.</span> <span class="verse"><a name="19">19</a>Atëherë unë thashë: &quot;O Zot, ata e dinë vetë se unë burgosja dhe rrihja nga një sinagogë te tjetra ata që besonin në ty;</span> <span class="verse"><a name="20">20</a>kur u derdh gjaku i Stefanit, dëshmorit tënd, edhe unë isha i pranishëm, e miratoja vdekjen e tij dhe ruaja rrobat e atyre që e vrisnin.</span> <span class="verse"><a name="21">21</a>Por ai më tha: &quot;Shko, sepse unë do të të dërgoj larg midis johebrenjve&quot;''.</span> <span class="verse"><a name="22">22</a>Ata e dëgjuan deri në këtë pikë; pastaj ngritën zërin duke thënë: ''Hiqe nga bota një njeri të tillë, sepse nuk është i denjë të rrojë!''.</span> <span class="verse"><a name="23">23</a>Duke qenë se ata bërtisnin, duke i flakur rrobat e duke ngritur pluhurin në erë,</span> <span class="verse"><a name="24">24</a>kryemijësi urdhëroi ta çonin Palin në fortesë, duke urdhëruar që ta marrin në pyetje duke e rrahur me kamxhik, që të merrej vesh për çfarë arsye ata bërtisnin kështu kundër tij.</span> <span class="verse"><a name="25">25</a>Por, kur e shtrinë, të lidhur me rripa, Pali i tha centurionit që ishte aty: ''A është e ligjshme për ju të rrihni me kamxhik një qytetar romak, ende të pagjykuar?''.</span> <span class="verse"><a name="26">26</a>Kur e dëgjoi, centurioni shkoi e i tregoi kryemijësit duke thënë: ''Çfarë do të bësh? Ky njeri është një qytetar romak!''.</span> <span class="verse"><a name="27">27</a>Atëherë kryemijësi shkoi te Pali dhe e pyeti: ''Më thuaj, a je një qytetar romak?''. Ai tha: ''Po, jam!''.</span> <span class="verse"><a name="28">28</a>Kryemijësi u përgjigj: ''Unë e kam fituar këtë qytetëri me një shumë të madhe''. Pali tha: ''Kurse unë e kam qysh prej lindjes!''.</span> <span class="verse"><a name="29">29</a>Menjëherë ata që duhet ta merrnin në pyetje u larguan prej tij; dhe vetë kryemijësi, kur mori vesh se ai ishte qytetar romak, pati frikë që e kishte lidhur.</span> <span class="verse"><a name="30">30</a>Të nesërmen, duke dashur të marrë vesh me saktësi përse ishte akuzuar nga Judenjtë, e zgjidhi nga prangat dhe urdhëroi krerët e priftërinjve dhe gjithë sinedrin të vinin. Pastaj, si e sollën poshtë Palin, e nxori përpara tyre.</span> </p></div</div></div></body></html>