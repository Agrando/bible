<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/acts">Acts</a> &gt <strong>Chapter 13</strong></div><p><span class="verse"><a name="1">1</a>Por në kishën e Antiokisë ishin profetë dhe mësues: Barnaba, Simeoni, i quajtur Niger, Luci nga Kireneas, Manaeni, që ishte rritur bashkë me Herodin tetrark, dhe Sauli.</span> <span class="verse"><a name="2">2</a>Dhe, ndërsa po kryenin shërbesën e Zotit dhe po agjëronin, Fryma e Shenjtë tha: ''M'i ndani veç Barnabën dhe Saulin për veprën për të cilën i kam thirrur''.</span> <span class="verse"><a name="3">3</a>Atëherë, pasi agjëruan dhe u lutën, vunë duart mbi ta dhe i nisën.</span> <span class="verse"><a name="4">4</a>Ata, pra, të dërguar nga Fryma e Shenjtë, zbritën në Seleuki dhe që andej lundruan për në Qipro.</span> <span class="verse"><a name="5">5</a>Kur arritën në Salaminë, shpallën fjalën e Perëndisë në sinagogat e Judenjve; dhe ata kishin me vete edhe Gjonin si ndihmës.</span> <span class="verse"><a name="6">6</a>Pastaj, mbasi e përshkuan ishullin deri në Pafo, gjetën aty një magjistar, një profet të rremë jude, me emër Bar-Jezus,</span> <span class="verse"><a name="7">7</a>i cili ishte me prokonsullin Sergj Pal, njeri i zgjuar. Ky thirri pranë vetes Barnabën dhe Saulin dhe kërkoi të dëgjonte fjalën e Perëndisë,</span> <span class="verse"><a name="8">8</a>por Elimas, magjistari (ky në fakt është kuptimi i emrit të tij) u kundërshtoi atyre, duke kërkuar ta largojë prokonsullin nga besimi.</span> <span class="verse"><a name="9">9</a>Atëherë Sauli, i quajtur edhe Pal, i mbushur me Frymën e Shenjtë, i nguli sytë mbi të dhe tha:</span> <span class="verse"><a name="10">10</a>''O njeri plot me çdo mashtrim dhe çdo farë ligësie, bir i djallit, armik i çdo drejtësie, a nuk do të heqësh dorë nga shtrembërimi i rrugëvë të drejta të Zotit?</span> <span class="verse"><a name="11">11</a>Tani, pra, ja, dora e Zotit është mbi ty, dhe do të verbohesh dhe nuk do ta shohësh më diellin për një farë kohe''. Menjëherë mbi të ra mjegull dhe terr: dhe ai shkonte rreth e qark duke kërkuar ndonjë që ta mbante për dore.</span> <span class="verse"><a name="12">12</a>Atëherë prokonsulli, kur pa çfarë kishte ndodhur, besoi, i mrekulluar nga doktrina e Zotit.</span> <span class="verse"><a name="13">13</a>Dhe Pali dhe shokët e vet hipën në anije nga Pafo dhe arritën nëpër det në Pergë të Panfilisë; por Gjoni u nda prej tyre dhe u kthye në Jeruzalem.</span> <span class="verse"><a name="14">14</a>Por ata, duke vazhduar rrugën nga Perga, arritën në Antioki të Pisidisë; dhe, mbasi hynë në sinagogë ditën e shtunë, u ulën.</span> <span class="verse"><a name="15">15</a>Mbas leximit të ligjit dhe të profetëve, krerët e sinagogës dërguan atyre për t'u thënë: ''Vëllezër, në qoftë se keni ndonjë fjalë këshilluese për popullin, ia thoni''.</span> <span class="verse"><a name="16">16</a>Atëherë Pali u ngrit dhe, mbasi bëri shenjë me dorë, tha: ''Izraelitë dhe ju që druani Perëndinë, dëgjoni!</span> <span class="verse"><a name="17">17</a>Perëndia e këtij populli të Izraelit i zgjodhi etërit tanë, dhe e bëri të madh popullin gjatë qëndrimit në vendin e Egjiptit; pastaj, me krahë të fuqishëm, e nxori që andej.</span> <span class="verse"><a name="18">18</a>Dhe për afro dyzet vjet i duroi në shkretëtirë.</span> <span class="verse"><a name="19">19</a>Pastaj shkatërroi shtatë kombe në vendin e Kanaanit dhe ua shpërndau atyre në trashëgimi vendin e tyre.</span> <span class="verse"><a name="20">20</a>Dhe pastaj, për afro katërqind e pesëdhjetë vjet, u dha Gjyqtarë deri te profeti Samuel.</span> <span class="verse"><a name="21">21</a>Më pas ata kërkuan një mbret; dhe Perëndia u dha atyre Saulin, birin e Kisit, një burrë nga fisi i Beniaminit, për dyzet vjet.</span> <span class="verse"><a name="22">22</a>Pastaj Perëndia e hoqi dhe u ngjalli atyre si mbret Davidin, për të cilin dha dëshmi duke thënë: &quot;Kam gjetur Davidin, birin e Jeseut, njeri sipas zemrës sime, i cili do të zbatojë të gjitha vullnetet e mia&quot;.</span> <span class="verse"><a name="23">23</a>Prej farës së këtij Perëndia, sipas premtimit të vet, i ka ngjallur Izraelit Shpëtimtarin Jezus.</span> <span class="verse"><a name="24">24</a>Para ardhjes së tij, Gjoni predikoi një pagëzim pendimi për gjithë popullin e Izraelit.</span> <span class="verse"><a name="25">25</a>Dhe, kur Gjoni po e përfundonte misionin e tij, tha: &quot;Cili pandehni se jam unë? Unë nuk jam Krishti; por ja, pas meje vjen një, të cilit unë nuk jam i denjë t'i zgjidh sandalet e këmbëve&quot;.</span> <span class="verse"><a name="26">26</a>Vëllezër, bij të pasardhësve të Abrahamit, dhe ata prej jush që druajnë Perëndinë, juve ju është dërguar fjala e këtij shpëtimi.</span> <span class="verse"><a name="27">27</a>Sepse banorët e Jeruzalemit dhe krerët e tyre, duke mos e njohur Këtëjezus, duke e dënuar, kanë përmbushur fjalët e profetëve që lexohen çdo të shtunë.</span> <span class="verse"><a name="28">28</a>Dhe, ndonëse nuk i gjetën asnjë faj që të meritonte vdekjen, i kërkuan Pilatit që ai të vritet.</span> <span class="verse"><a name="29">29</a>Dhe mbasi u kryen të gjitha gjërat që janë shkruar për të, atë e zbritën nga druri dhe e vunë në varr.</span> <span class="verse"><a name="30">30</a>Por Perëndia e ringjalli prej të vdekurve;</span> <span class="verse"><a name="31">31</a>dhe ai u pa për shumë ditë nga ata që ishin ngjitur me të nga Galilea në Jeruzalem, të cilët tani janë dëshmitarë të tij para popullit.</span> <span class="verse"><a name="32">32</a>Dhe ne po ju shpallim lajmin e mirë të premtimit që u qe bërë etërve,</span> <span class="verse"><a name="33">33</a>duke ju thënë se Perëndia e ka përmbushur për ne, bij të tyre, duke ringjallur Jezusin, ashtu si dhe është shkruar në psalmin e dytë: &quot;Ti je Biri im, sot më linde&quot;.</span> <span class="verse"><a name="34">34</a>Dhe mbasi e ka ringjallur prej të vdekurve për të mos e kthyer në kalbje, ai ka thënë kështu: &quot;Unë do t'ju jap premtimet e sigurta të bëra Davidit&quot;.</span> <span class="verse"><a name="35">35</a>Për këtë ai thotë edhe në një psalm tjetër: &quot;Ti nuk do të lejosh që i Shenjti yt të shohë kalbje&quot;.</span> <span class="verse"><a name="36">36</a>Sepse Davidi, mbasi zbatoi këshillën e Perëndisë në brezin e tij, vdiq dhe u bashkua me etërit e vet dhe pa kalbje,</span> <span class="verse"><a name="37">37</a>por ai, që e ka ringjallur Perëndia, nuk ka parë kalbje.</span> <span class="verse"><a name="38">38</a>Le ta dini, pra, o vëllezër, se nëpërmjet tij ju është shpallur falja e mëkateve,</span> <span class="verse"><a name="39">39</a>dhe se, me anë të tij, ai që beson është shfajësuar nga të gjitha gjërat, që nuk mund të shfajsohej me anë të ligjit të Moisiut.</span> <span class="verse"><a name="40">40</a>Kini kujdes, pra, që të mos ju ndodhë ajo që është thënë në profetët:</span> <span class="verse"><a name="41">41</a>&quot;Shikoni, o përbuzës, mrekullohuni dhe do të treteni, sepse unë po kryej një vepër në ditët tuaja, një vepër, të cilën ju nuk do ta besonit, po t'jua tregonte dikush&quot;''.</span> <span class="verse"><a name="42">42</a>Dhe kur Judenjtë dolën nga sinagoga, johebrenjtë u lutën që të shtunën e ardhshme t'u flisnin përsëri për këto gjëra.</span> <span class="verse"><a name="43">43</a>Dhe, mbasi u shpërnda mbledhja, shumë nga Judenjtë dhe nga prozelitët e perëndishëm i ndiqnin Palin dhe Barnabën, të cilët, duke u folur atyre, i bindën të ngulmojnë në hir të Perëndisë.</span> <span class="verse"><a name="44">44</a>Të shtunën tjetër gati gjithë qyteti u mblodh për të dëgjuar fjalën e Perëndisë.</span> <span class="verse"><a name="45">45</a>Por Judenjtë, duke parë turmën, u mbushën me smirë dhe u kundërviheshin thënieve të Palit, duke kundërshtuar dhe duke blasfemuar.</span> <span class="verse"><a name="46">46</a>Atëherë Pali dhe Barnaba, duke folur lirisht, thanë: ''Ishte e nevojshme që fjala e Perëndisë t'ju shpallej ju më së pari; por, ngaqë ju e hidhni poshtë dhe nuk e çmoni veten të denjë për jetën e përjetshme, ja, ne po u drejtohemi johebrenjve.</span> <span class="verse"><a name="47">47</a>Sepse kështu na ka urdhëruar Zoti: &quot;Unë të vura si dritë të johebrenjve, që ti ta çosh shpëtimin deri në skajin e dheut&quot;''.</span> <span class="verse"><a name="48">48</a>Johebrenjtë, kur dëgjuan, u gëzuan dhe lëvdonin fjalën e Zotit; dhe të gjithë sa ishin të paracaktuar për jetën e pasosur besuan.</span> <span class="verse"><a name="49">49</a>Dhe fjala e Zotit përhapej në mbarë atë vend.</span> <span class="verse"><a name="50">50</a>Por Judenjtë i nxitën disa gra të perëndishme të shtresës së lartë, si dhe parinë e qytetit, dhe ngjallën një përndjekje kundër Palit dhe Barnabës dhe i dëbuan jashtë kufijve të tyre.</span> <span class="verse"><a name="51">51</a>Atëherë ata, mbasi shkundën pluhurin e këmbëve të tyre kundër tyre, shkuan në Ikon.</span> <span class="verse"><a name="52">52</a>Dhe dishepujt ishin mbushur me gëzim dhe me Frymën e Shenjtë.</span> </p></div</div></div></body></html>