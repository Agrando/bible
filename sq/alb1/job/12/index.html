<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 12</strong></div><p><span class="verse"><a name="1">1</a>Atëherë Jobi u përgjigj dhe tha:</span> <span class="verse"><a name="2">2</a>&quot;Pa dyshim ju jeni njerëz të urtë, dhe dituria do të marrë fund me ju.</span> <span class="verse"><a name="3">3</a>Edhe unë kam mendje si ju, dhe nuk bie më poshtë se ju; përveç kësaj, kush nuk i di gjërat si këto?</span> <span class="verse"><a name="4">4</a>Jam bërë gazi i miqve të mi; unë, të cilit Perëndia i përgjigjej kur i drejtohesha; të drejtin, të ndershmin, e kanë vënë në lojë.</span> <span class="verse"><a name="5">5</a>Një llambë, e përçmuar në mendimet e atyre që jetojnë në mes të të mirave, është përgatitur për ata të cilëve u merren këmbët.</span> <span class="verse"><a name="6">6</a>Çadrat e cubave përkundrazi janë të qeta dhe e ndjejnë veten të sigurt ata që provokojnë Perëndinë dhe që e hyjnizojnë forcën e tyre.</span> <span class="verse"><a name="7">7</a>Por pyeti tani kafshët dhe do të të mësojnë, zogjtë e qiellit dhe do të ta thonë,</span> <span class="verse"><a name="8">8</a>ose foli tokës, dhe ajo do të të mësojë, dhe peshqit e detit do të ta tregojnë.</span> <span class="verse"><a name="9">9</a>Midis tërë këtyre krijesave, cila nuk e di që dora e Zotit i ka bërë këto?</span> <span class="verse"><a name="10">10</a>Ai ka në dorë të tij jetën e çdo gjallese dhe frymën e çdo qenieje njerëzore.</span> <span class="verse"><a name="11">11</a>Veshi a nuk i shqyrton vallë fjalët, ashtu si i shijon qiellza ushqimet?</span> <span class="verse"><a name="12">12</a>Ndër pleqtë gjejmë diturinë, dhe gjatësia e ditëve u jep edhe gjykimin.</span> <span class="verse"><a name="13">13</a>Por tek ai gjejmë diturinë dhe forcën, atij i përkasin mendja dhe gjykimi.</span> <span class="verse"><a name="14">14</a>Në rast se ai shkatërron, askush nuk mund të rindërtojë; në rast se fut në burg dikë, askush nuk mund t'ia hapë.</span> <span class="verse"><a name="15">15</a>Në rast se i ndal ujërat, çdo gjë thahet; po t'i lërë të lira, përmbytin tokën.</span> <span class="verse"><a name="16">16</a>Ai zotëron forcën dhe diturinë; prej tij varen ai që mashtrohet dhe ai që mashtron.</span> <span class="verse"><a name="17">17</a>Ai i bën këshilltarët të ecin zbathur, i bën gjyqtarët të pamend.</span> <span class="verse"><a name="18">18</a>Këput verigat e imponuara nga mbretërit dhe lidh me zinxhirë ijet e tyre.</span> <span class="verse"><a name="19">19</a>I bën që të ecin zbathur priftërinjtë dhe përmbys të fuqishmit.</span> <span class="verse"><a name="20">20</a>I lë pa gojë ata tek të cilët ka besim dhe i lë pa mend pleqtë.</span> <span class="verse"><a name="21">21</a>Zbraz përçmimin mbi fisnikët dhe ua liron brezin të fortëve.</span> <span class="verse"><a name="22">22</a>Zbulon gjërat e thella të fshehura në terr dhe sjell në dritë hijen e vdekjes.</span> <span class="verse"><a name="23">23</a>I bën të mëdha kombet dhe pastaj i shkatërron, i zgjeron kombet dhe pastaj i mërgon.</span> <span class="verse"><a name="24">24</a>U heq arsyen sundimtarëve të tokës dhe i bën të enden në vende të shkreta pa rrugë.</span> <span class="verse"><a name="25">25</a>Ecin verbërisht në terr pa dritë dhe i bën të ecin si të dehur&quot;.</span> </p></div</div></div></body></html>