<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 5</strong></div><p><span class="verse"><a name="1">1</a>&quot;Bërtit, pra! A ka vallë ndonjë që të përgjigjet? Kujt prej shenjtorëve do t'i drejtohesh?</span> <span class="verse"><a name="2">2</a>Zemërimi në fakt e vret të pamendin dhe zilia e vret budallanë.</span> <span class="verse"><a name="3">3</a>E kam parë të pamendin të lëshojë rrënjë, por shumë shpejt e mallkova banesën e tij.</span> <span class="verse"><a name="4">4</a>Bijtë e tij nuk kanë asnjë siguri, janë të shtypur te porta, dhe nuk ka njeri që t'i mbrojë.</span> <span class="verse"><a name="5">5</a>I urituri përpin të korrat e tij, ia merr edhe sikur të jenë midis gjembave, dhe një lak përpin pasurinë e tij.</span> <span class="verse"><a name="6">6</a>Sepse shpirtligësia nuk del nga pluhuri dhe mundimi nuk mbin nga toka;</span> <span class="verse"><a name="7">7</a>por njeriu lind për të vuajtur, ashtu si shkëndija për t'u ngjitur lart.</span> <span class="verse"><a name="8">8</a>Por unë do të kërkoja Perëndinë, dhe Perëndisë do t'i besoja çështjen time,</span> <span class="verse"><a name="9">9</a>atij që bën gjëra të mëdha dhe që nuk mund të njihen; mrekulli të panumërta,</span> <span class="verse"><a name="10">10</a>që i jep shiun tokës dhe dërgon ujin në fushat;</span> <span class="verse"><a name="11">11</a>që ngre të varfrit dhe vë në siguri lart ata që vuajnë.</span> <span class="verse"><a name="12">12</a>I bën të kota synimet e dinakëve, dhe kështu duart e tyre nuk mund të realizojnë planet e tyre;</span> <span class="verse"><a name="13">13</a>i merr të urtët në dredhinë e tyre, dhe kështu këshilla e të pandershmëve shpejt bëhet tym.</span> <span class="verse"><a name="14">14</a>Gjatë ditës ata hasin në errësirë, bash në mesditë ecin me tahmin sikur të ishte natë;</span> <span class="verse"><a name="15">15</a>por Perëndia e shpëton nevojtarin nga shpata, nga goja e të fuqishmëve dhe nga duart e tyre.</span> <span class="verse"><a name="16">16</a>Kështu ka shpresë për të mjerin, por padrejtësia ia mbyll gojën atij.</span> <span class="verse"><a name="17">17</a>Ja, lum njeriu që Perëndia dënon; prandaj ti mos e përbuz ndëshkimin e të Plotfuqishmit;</span> <span class="verse"><a name="18">18</a>sepse ai e bën plagën, dhe pastaj e fashon, plagos, por duart e tij shërojnë.</span> <span class="verse"><a name="19">19</a>Nga gjashtë fatkeqësi ai do të të çlirojë, po, në të shtatën e keqja nuk do të të prekë.</span> <span class="verse"><a name="20">20</a>Në kohë zie do të të shpëtojë nga vdekja, në kohë lufte nga forca e shpatës.</span> <span class="verse"><a name="21">21</a>Do t'i shpëtosh fshikullit të gjuhës, nuk do të trembesh kur të vijë shkatërrimi.</span> <span class="verse"><a name="22">22</a>Do të qeshësh me shkatërrimin dhe me zinë, dhe nuk do të kesh frikë nga bishat e dheut;</span> <span class="verse"><a name="23">23</a>sepse do të kesh një besëlidhje me gurët e dheut, dhe kafshët e fushave do të jenë në paqe me ty.</span> <span class="verse"><a name="24">24</a>Do të dish që çadra jote është e siguruar; do të vizitosh kullotat e tua dhe do të shikosh që nuk mungon asgjë.</span> <span class="verse"><a name="25">25</a>Do të kuptosh që pasardhësit e tu janë të shumtë dhe të vegjlit e tu si bari i fushave.</span> <span class="verse"><a name="26">26</a>Do të zbresësh në varr në moshë të shkuar, ashtu si në stinën e vet mblidhet një tog duajsh.</span> <span class="verse"><a name="27">27</a>Ja ç'kemi gjetur; kështu është. Dëgjoje dhe përfito&quot;.</span> </p></div</div></div></body></html>