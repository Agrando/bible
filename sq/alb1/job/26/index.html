<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 26</strong></div><p><span class="verse"><a name="1">1</a>Atëherë Jobi u përgjigj dhe tha: &quot;Si e ke ndihmuar të dobëtin,</span> <span class="verse"><a name="2">2</a>ose si e ke ndihmuar krahun pa forcë?</span> <span class="verse"><a name="3">3</a>Si e ke këshilluar atë që nuk ka dituri, dhe çfarë njohurish të mëdha i ke komunikuar?</span> <span class="verse"><a name="4">4</a>Kujt ia ke drejtuar fjalët e tua, dhe e kujt është fryma që ka dalë prej teje?</span> <span class="verse"><a name="5">5</a>Të vdekurit dridhen nën ujërat, dhe kështu bëjnë edhe banorët e tyre.</span> <span class="verse"><a name="6">6</a>Para atij Sheoli është i zbuluar, Abadoni është pa vel.</span> <span class="verse"><a name="7">7</a>Ai shtrin veriun në zbrazëti dhe e mban tokën pezull mbi hiçin.</span> <span class="verse"><a name="8">8</a>I mbyll ujërat në retë e tij, por ato nuk çahen nën peshën e tyre.</span> <span class="verse"><a name="9">9</a>E mbulon pamjen e fronit të tij, duke shtrirë mbi të retë e tij.</span> <span class="verse"><a name="10">10</a>Ka shënuar një kufi të veçantë mbi sipërfaqen e ujërave, në kufirin e dritës me terrin.</span> <span class="verse"><a name="11">11</a>Kollonat e qiellit dridhen dhe habiten nga kërcënimi i tij.</span> <span class="verse"><a name="12">12</a>Me forcën e tij qetëson detin, me zgjuarsinë tij ka rrëzuar Rahabin.</span> <span class="verse"><a name="13">13</a>Me Frymën e tij ka zbukuruar qiejt, dora e tij ka shpuar tejpërtej gjarpërin dredharak.</span> <span class="verse"><a name="14">14</a>Ja, këto janë vetëm thekët e veprave të tij. Ç'murmurimë të lehtë të tij arrijmë të dëgjojmë! Por vallë kush do të arrijë të kuptojë gjëmimin e fuqisë së tij?</span> </p></div</div></div></body></html>