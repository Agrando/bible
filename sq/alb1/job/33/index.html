<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 33</strong></div><p><span class="verse"><a name="1">1</a>&quot;Tani pra, Job, dëgjo atë që kam për të thënë dhe vëru veshin gjithë fjalëve të mia!</span> <span class="verse"><a name="2">2</a>Ja, unë po hap gojën dhe gjuha ime flet në gojën time.</span> <span class="verse"><a name="3">3</a>Fjalët e mia burojnë nga një zemër e drejtë, buzët e mia do të thonë njohuri të pastra.</span> <span class="verse"><a name="4">4</a>Fryma e Perëndisë më ka krijuar dhe fryma e të Plotfuqishmit më jep jetë.</span> <span class="verse"><a name="5">5</a>Në rast se mundesh, m'u përgjigj; përgatitu gjithashtu të mbrosh pozitat e tua.</span> <span class="verse"><a name="6">6</a>Ja, unë jam i barabartë me ty përpara Perëndisë; edhe unë jam formuar nga argjili.</span> <span class="verse"><a name="7">7</a>Ja, asnjë frikë nga unë nuk duhet të të lemerisë, dhe dora ime nuk do të rëndojë mbi ty.</span> <span class="verse"><a name="8">8</a>Por ti u ke thënë veshëve të mi dhe dëgjova tingullin e fjalëve të tua, që thonin:</span> <span class="verse"><a name="9">9</a>&quot;Una jam i pastër, pa mëkat; jam i pafajmë, nuk ka asnjë faj tek unë.</span> <span class="verse"><a name="10">10</a>Por Perëndia gjen kundër meje shkaqe armiqësie dhe më konsideron armikun e tij;</span> <span class="verse"><a name="11">11</a>i fut këmbët e mia në pranga dhe kqyr gjithë hapat e mia&quot;.</span> <span class="verse"><a name="12">12</a>Mirë, pra, unë të them se këtu nuk ke të drejtë, sepse Perëndia është më i madh se njeriu.</span> <span class="verse"><a name="13">13</a>Pse hahesh me të, kur ai nuk jep llogari për asnjë nga veprimet e tij?</span> <span class="verse"><a name="14">14</a>Në fakt Perëndia flet në një mënyrë apo në një tjetër por njeriu nuk e vë re:</span> <span class="verse"><a name="15">15</a>në një ëndërr, në një vegim të natës, kur një gjumë i rëndë i zë njerëzit, kur dremitin në shtretërit e tyre.</span> <span class="verse"><a name="16">16</a>Atëherë ai hap veshët e njerëzve dhe vulos paralajmërimet që u bën,</span> <span class="verse"><a name="17">17</a>për ta larguar njeriun nga veprimet e tij dhe për ta mbajtur larg nga kryelartësia,</span> <span class="verse"><a name="18">18</a>për të shpëtuar shpirtin e tij nga gropa dhe për të penguar që jeta e tij të mbarojë nga shpata.</span> <span class="verse"><a name="19">19</a>Njeriu paralajmërohet gjithashtu me dhembjen në shtratin e vet dhe me torturën e pandërprerë të kockave të tij,</span> <span class="verse"><a name="20">20</a>aq sa i neveritet buka dhe madje edhe ushqimet më të shijshme.</span> <span class="verse"><a name="21">21</a>Mishi konsumohet sa mbyll e hap sytë, ndërsa kockat e tij, që më parë nuk dukeshin, tani dalin jashtë;</span> <span class="verse"><a name="22">22</a>kështu shpirti i tij i afrohet gropës dhe jeta e tij atyre që sjellin vdekjen.</span> <span class="verse"><a name="23">23</a>Por në rast se pranë tij ka një engjëll, një interpret, një i vetëm ndër një mijë, që t'i tregojë njeriut detyrën e tij.</span> <span class="verse"><a name="24">24</a>Perëndisë i vjen keq për të dhe thotë: &quot;Kurseje që të mos zbresë në gropë; gjeta shpengimin për të&quot;.</span> <span class="verse"><a name="25">25</a>Atëherë mishi i tij do të bëhet më i freskët se kur ishte fëmijë dhe ai do të kthehet në ditët e rinisë së tij.</span> <span class="verse"><a name="26">26</a>Do t'i lutet fort Perëndisë, do të gjejë hir pranë tij dhe do të mund të sodisë fytyrën e tij me gëzim, sepse Perëndia do ta ketë rivendosur njeriun në drejtësinë e tij.</span> <span class="verse"><a name="27">27</a>Duke iu drejtuar njerëzve, do të thotë: &quot;Kam mëkatuar dhe kam shkelur drejtësinë, dhe nuk u ndëshkova siç e meritoja.</span> <span class="verse"><a name="28">28</a>Perëndia i ka shpenguar shpirtin tim, që të mos zbriste në gropë dhe jeta ime mund të shohë dritën&quot;.</span> <span class="verse"><a name="29">29</a>Ja, Perëndia e bën këtë dy herë, tri herë me njeriun,</span> <span class="verse"><a name="30">30</a>për të shpëtuar shpirtin e tij nga gropa dhe për ta ndriçuar me dritën e jetës.</span> <span class="verse"><a name="31">31</a>Ki kujdes, Jobi, dëgjomë; rri në heshtje, dhe unë do të flas.</span> <span class="verse"><a name="32">32</a>Në qoftë se ke diçka për të thënë, përgjigjmu, folë, sepse do të dëshiroja të të jepja të drejtë.</span> <span class="verse"><a name="33">33</a>Përndryshe dëgjomë; hesht dhe unë do të të mësoj diturinë&quot;.</span> </p></div</div></div></body></html>