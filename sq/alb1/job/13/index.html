<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 13</strong></div><p><span class="verse"><a name="1">1</a>&quot;Ja, tërë këtë syri im e pa dhe veshi im e dëgjoi dhe e kuptoi.</span> <span class="verse"><a name="2">2</a>Atë që ju dini e di edhe unë; nuk vij pas jush.</span> <span class="verse"><a name="3">3</a>Por do të dëshiroja të flas me të Plotfuqishmin, do të më pëlqente të diskutoja me Perëndinë;</span> <span class="verse"><a name="4">4</a>sepse ju jeni trillues gënjeshtrash, jeni të gjithë mjekë pa asnjë vlerë.</span> <span class="verse"><a name="5">5</a>Oh, sikur të heshtnit fare, kjo do të ishte dituria juaj.</span> <span class="verse"><a name="6">6</a>Dëgjoni tani mbrojtjen time dhe vini re deklaratat e buzëve të mia.</span> <span class="verse"><a name="7">7</a>A doni vallë të flisni në mënyrë të mbrapshtë në mbrotje të Perëndisë dhe të flisni në favor të tij me mashtrime?</span> <span class="verse"><a name="8">8</a>A doni të përdorni anësi me të ose të mbroni një kauzë të Perëndisë?</span> <span class="verse"><a name="9">9</a>Do të ishte më mirë për ju që ai t'ju hetonte, apo talleni me të ashtu si talleni me një njeri?</span> <span class="verse"><a name="10">10</a>Me siguri ai do t'ju qortojë, në rast se fshehurazi veproni me anësi.</span> <span class="verse"><a name="11">11</a>Madhëria e tij vallë a nuk do t'ju kallë frikë dhe tmerri i tij a nuk do të bjerë mbi ju?</span> <span class="verse"><a name="12">12</a>Thëniet tuaja moralizuese janë proverba prej hiri, argumentet tuaja më të mira nuk janë veçse argumente prej argjila.</span> <span class="verse"><a name="13">13</a>Heshtni dhe më lini mua të flas, pastaj le të më ndodhë çfarë të dojë.</span> <span class="verse"><a name="14">14</a>Pse duhet ta mbaj mishin tim me dhëmbët dhe ta vë jetën time në duart e mia?</span> <span class="verse"><a name="15">15</a>Ja, ai do të më vrasë, nuk kam më shpresë; sidoqoftë, do ta mbroj para tij qëndrimin tim.</span> <span class="verse"><a name="16">16</a>Ai do të jetë edhe shpëtimi im, sepse një i pabesë nuk do të guxonte të paraqitej para tij.</span> <span class="verse"><a name="17">17</a>Dëgjoni me vëmendje fjalimin tim dhe deklaratat e mia me veshët tuaj.</span> <span class="verse"><a name="18">18</a>Ja, unë e kam përgatitur kauzën time; e di që do të njihem si i drejtë.</span> <span class="verse"><a name="19">19</a>Kush kërkon, pra, të hahet me mua? Sepse atëherë do të heshtja dhe do të vdisja.</span> <span class="verse"><a name="20">20</a>Vetëm mos bëj dy gjëra me mua, dhe nuk do t'i fshihem pranisë sate;</span> <span class="verse"><a name="21">21</a>largoje dorën nga unë dhe tmerri yt të mos më kallë më frikë.</span> <span class="verse"><a name="22">22</a>Pastaj mund edhe të më thërrasësh edhe unë do të përgjigjem, ose do të flas unë, dhe ti do të përgjigjesh.</span> <span class="verse"><a name="23">23</a>Sa janë fajet e mia dhe mëkatet e mia? Më bëj të ditur shkeljet e mia dhe mëkatin tim!</span> <span class="verse"><a name="24">24</a>Pse më fsheh fytyrën tënde dhe më konsideron si armikun tënd?</span> <span class="verse"><a name="25">25</a>Mos do vallë të trembësh një gjethe të shtyrë sa andej dhe këndej dhe të ndjekësh ca kashtë të thatë?</span> <span class="verse"><a name="26">26</a>Pse shkruan kundër meje gjëra të hidhura dhe bën që të rëndojë mbi mua trashëgimia e fajeve të rinisë sime?</span> <span class="verse"><a name="27">27</a>Ti i vë këmbët e mia në pranga dhe kqyr me kujdes rrugët e mia; ti vendos një cak për tabanin e këmbëve të mia,</span> <span class="verse"><a name="28">28</a>Ndërkaq trupi im po shpërbëhet si një send i kalbur, si një rrobë që e ka grirë mola&quot;.</span> </p></div</div></div></body></html>