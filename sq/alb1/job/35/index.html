<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 35</strong></div><p><span class="verse"><a name="1">1</a>Elihu vazhdoi të flasë dhe tha:</span> <span class="verse"><a name="2">2</a>&quot;A të duket një gjë e drejtë kur thua: &quot;Jam më i drejtë se Perëndia&quot;?</span> <span class="verse"><a name="3">3</a>Në fakt ke thënë: &quot;Ç'dobi ke? Çfarë dobie do të kisha nga mëkati im?&quot;.</span> <span class="verse"><a name="4">4</a>Do të të përgjigjem ty dhe miqve të tu bashkë me ty.</span> <span class="verse"><a name="5">5</a>Sodite qiellin dhe shiko me kujdes; shih retë, që ndodhen më lart se ti.</span> <span class="verse"><a name="6">6</a>Në qoftë se ti mëkaton, çfarë efekti ka mbi të? Në qoftë se ti i shumëzon prapësitë e tua çfarë dëmi i shkakton?</span> <span class="verse"><a name="7">7</a>Në rast se je i drejtë, çfarë i jep, ose çfarë merr ai nga dora jote?</span> <span class="verse"><a name="8">8</a>Ligësia jote mund të dëmtojë vetëm një njeri si ti, dhe drejtësia jote mundet t'i sjellë vetëm dobi birit të një njeriu.</span> <span class="verse"><a name="9">9</a>Ngrihet zëri për numrin e madh të shtypjeve, ngrihet zëri për të kërkuar ndihmë për shkak të dhunës së të fuqishmëve;</span> <span class="verse"><a name="10">10</a>por asnjeri nuk thotë: &quot;Ku është Perëndia, krijuesi im, që natën të jep këngë gëzimi,</span> <span class="verse"><a name="11">11</a>që na mëson më tepër gjëra se sa kafshëve të fushave dhe na bën më të urtë se zogjtë e qiellit?&quot;</span> <span class="verse"><a name="12">12</a>Kështu ngrihen zëra, por ai nuk përgjigjet për shkak të krenarisë së njerëzve të këqij.</span> <span class="verse"><a name="13">13</a>Me siguri Perëndia nuk ka për t'i dëgjuar ligjëratat boshe dhe i Plotfuqishmi nuk do t'jua vërë veshin.</span> <span class="verse"><a name="14">14</a>Edhe sikur ti të thuash se nuk e shikon atë, çështja jote qëndron para tij, dhe ti duhet të presësh.</span> <span class="verse"><a name="15">15</a>Por tani, duke qenë se në zemërimin e tij ai nuk dënon dhe nuk u jep shumë rëndësi shkeljeve,</span> <span class="verse"><a name="16">16</a>Jobi hap kot buzët dhe mbledh fjalë që nuk kanë arsye&quot;.</span> </p></div</div></div></body></html>