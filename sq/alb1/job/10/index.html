<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 10</strong></div><p><span class="verse"><a name="1">1</a>&quot;Jam neveritur nga jeta ime; do të shfryj lirisht vajtimin tim, duke folur në trishtimin e shpirtit tim!</span> <span class="verse"><a name="2">2</a>Do t'i them Perëndisë: &quot;Mos më dëno! Bëmë të ditur pse grindesh me mua.</span> <span class="verse"><a name="3">3</a>A të duket mirë të shtypësh, të përçmosh veprën e duarve të tua dhe të tregohesh në favor të qëllimeve të njerëzve të këqij?</span> <span class="verse"><a name="4">4</a>A ke sy prej mishi, apo shikon edhe ti si shikon njeriu?</span> <span class="verse"><a name="5">5</a>A janë vallë ditët e tua si ditët e një të vdekshmi, vitet e tua si ditët e një njeriu,</span> <span class="verse"><a name="6">6</a>sepse ti duhet të hetosh lidhur me fajin tim dhe të kërkosh mëkatin tim,</span> <span class="verse"><a name="7">7</a>megjithëse e di që nuk jam fajtor dhe që nuk ka njeri që mund të më çlirojë nga dora jote?</span> <span class="verse"><a name="8">8</a>Duart e tua më kanë bërë dhe më kanë dhënë trajtë por tani ti kërkon të më zhdukësh.</span> <span class="verse"><a name="9">9</a>Mbaj mend, të lutem, që më ke modeluar si argjila, dhe do të më bësh të kthehem në pluhur!</span> <span class="verse"><a name="10">10</a>A nuk më ke derdhur vallë si qumështi dhe më ke piksur si djathi?</span> <span class="verse"><a name="11">11</a>Ti më ke veshur me lëkurë dhe me mish, më ke thurur me kocka dhe me nerva.</span> <span class="verse"><a name="12">12</a>Më ke dhënë jetë dhe dashamirësi, dhe providenca jote është kujdesur për frymën time,</span> <span class="verse"><a name="13">13</a>por këto gjëra i fshihje në zemrën tënde; tani unë e di që ti mendoje një gjë të tillë.</span> <span class="verse"><a name="14">14</a>Në qoftë se mëkatoj, ti më ndjek me sy dhe nuk më lë të pandëshkuar për fajin tim.</span> <span class="verse"><a name="15">15</a>Në qoftë se jam i keq, mjerë unë! Edhe sikur të jem i drejtë, nuk do të guxoja të ngrija kokën, i ngopur siç jam nga poshtërsia dhe duke parë mjerimin tim.</span> <span class="verse"><a name="16">16</a>Në rast se ngre kryet, ti më ndjek si luani, duke kryer përsëri mrekulli kundër meje.</span> <span class="verse"><a name="17">17</a>Ti i përtërin dëshmitarët kundër meje, e shton zemërimin tënd kundër meje dhe trupa gjithnjë të reja më sulmojnë.</span> <span class="verse"><a name="18">18</a>Pse, pra, më nxore nga barku? Të kisha vdekur, pa më parë sy njeriu!</span> <span class="verse"><a name="19">19</a>Do të kisha qenë sikur të mos kisha ekzistuar kurrë, i mbartur nga barku në varr.</span> <span class="verse"><a name="20">20</a>A nuk janë vallë të pakta ditët e mia? Jepi fund, pra, lërmë të qetë që të mund ta mbledh pak veten;</span> <span class="verse"><a name="21">21</a>para se të shkoj për të mos u kthyer më, drejt vendit të errësirës dhe të hijes së vdekjes,</span> <span class="verse"><a name="22">22</a>të vendit të territ dhe të errësirës së madhe të hijes së vdekjes, ku ka vetëm pështjellim, ku madje edhe drita është si errësira&quot;.</span> </p></div</div></div></body></html>