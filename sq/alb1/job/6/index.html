<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 6</strong></div><p><span class="verse"><a name="1">1</a>Atëherë Jobi u përgjigj dhe tha:</span> <span class="verse"><a name="2">2</a>&quot;Ah, sikur dhembja ime të ishte peshuar tërësisht, dhe fatkeqësia ime të vihej bashkë mbi peshoren,</span> <span class="verse"><a name="3">3</a>do të ishte me siguri më e rëndë se rëra e detit! Për këtë arsye fjalët e mia nuk u përfillën.</span> <span class="verse"><a name="4">4</a>Duke qenë se shigjetat e të Plotfuqishmit janë brenda meje, shpirti im ua pi vrerin; tmerrete Perëndisë janë renditur kundër meje.</span> <span class="verse"><a name="5">5</a>Gomari i egër a pëllet vallë përpara barit, ose kau a buluron para forazhit të tij?</span> <span class="verse"><a name="6">6</a>A hahet vallë një ushqim i amësht pa kripë, apo ka ndonjë farë shije në të bardhën e vezës?</span> <span class="verse"><a name="7">7</a>Shpirti im nuk pranon të prekë gjëra të tilla, ato për mua janë si një ushqim i neveritshëm.</span> <span class="verse"><a name="8">8</a>Ah sikur të mund të kisha atë që kërkoj, dhe Perëndia të më jepte atë që shpresoj!</span> <span class="verse"><a name="9">9</a>Dashtë Perëndia të më shtypë, të shtrijë dorën e tij dhe të më shkatërrojë!</span> <span class="verse"><a name="10">10</a>Kam megjithatë këtë ngushëllim dhe ngazëllehem në dhembjet që nuk po më kursehen, sepse nuk i kam fshehur fjalët e të Shenjtit.</span> <span class="verse"><a name="11">11</a>Cila është forca ime që ende të mund të shpresoj, dhe cili është fundi im që të mund ta zgjas jetën time?</span> <span class="verse"><a name="12">12</a>Forca ime a është vallë ajo e gurëve, ose mishi im është prej bronzi?</span> <span class="verse"><a name="13">13</a>A s'jam fare pa ndihmë në veten time, dhe a nuk është larguar nga unë dituria?</span> <span class="verse"><a name="14">14</a>Për atë që është i pikëlluar, miku duhet të tregojë dhembshuri, edhe në qoftë se ai braktis frikën e të Plotfuqishmit.</span> <span class="verse"><a name="15">15</a>Por vëllezërit e mi më kanë zhgënjyer si një përrua, si ujërat e përrenjve që zhduken.</span> <span class="verse"><a name="16">16</a>Ato turbullohen për shkak të akullit dhe në to fshihet bora,</span> <span class="verse"><a name="17">17</a>por gjatë stinës së nxehtë ato zhduken; me vapën e verës ato nuk duken më në vendin e tyre.</span> <span class="verse"><a name="18">18</a>Ato gjarpërojnë në shtigjet e shtretërve të tyre; futen në shketëtirë dhe mbarojnë.</span> <span class="verse"><a name="19">19</a>Karvanet e Temas i kërkojnë me kujdes, udhëtarët e Shebës kanë shpresa tek ata,</span> <span class="verse"><a name="20">20</a>por ata mbeten të zhgënjyer megjithë shpresat e tyre; kur arrijnë aty mbeten të hutuar.</span> <span class="verse"><a name="21">21</a>Tani për mua ju jeni e njëjta gjë, shikoni tronditjen time të thellë dhe keni frikë.</span> <span class="verse"><a name="22">22</a>A ju kam thënë vallë: &quot;Më jepni diçka&quot; o &quot;më bëni një dhuratë nga pasuria juaj&quot;,</span> <span class="verse"><a name="23">23</a>ose &quot;liromëni nga duart e armikut&quot;, ose &quot;më shpengoni nga duart e personave që përdorin dhunën&quot;?</span> <span class="verse"><a name="24">24</a>Më udhëzoni, dhe do të hesht; më bëni të kuptoj ku kam gabuar.</span> <span class="verse"><a name="25">25</a>Sa të frytshme janë fjalët e drejta! Por çfarë provojnë argumentet tuaja?</span> <span class="verse"><a name="26">26</a>Mos keni ndërmend vallë të qortoni ashpër fjalët e mia dhe fjalimet e një të dëshpëruari, që janë si era?</span> <span class="verse"><a name="27">27</a>Ju do të hidhnit në short edhe një jetim dhe do të hapnit një gropë për mikun tuaj.</span> <span class="verse"><a name="28">28</a>Por tani pranoni të më shikoni, sepse nuk do të gënjej para jush.</span> <span class="verse"><a name="29">29</a>Ndërroni mendim, ju lutem, që të mos bëhet padrejtësi! Po, ndërroni mendim, sepse bëhet fjalë për drejtësinë time.</span> <span class="verse"><a name="30">30</a>A ka vallë paudhësi në gjuhën time apo qiellza ime nuk i dallon më ligësitë?&quot;.</span> </p></div</div></div></body></html>