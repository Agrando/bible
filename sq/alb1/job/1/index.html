<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 1</strong></div><p><span class="verse"><a name="1">1</a>Në vendin e Uzit ishte një njeri i quajtur Job. Ky njeri ishte i ndershëm dhe i drejtë, kishte frikë nga Perëndia dhe i largohej së keqes.</span> <span class="verse"><a name="2">2</a>I kishin lindur shtatë bij dhe tri bija.</span> <span class="verse"><a name="3">3</a>Veç kësaj zotëronte shtatë mijë dele, tre mijë deve, pesëqind pendë qe, pesëqind gomarë dhe një numër shumë të madh shërbëtorësh. Kështu ky njeri ishte më i madhi ndër të gjithë njerëzit e Lindjes.</span> <span class="verse"><a name="4">4</a>Bijtë e tij kishin zakon të shkonin për banket në shtëpinë e secilit ditën e cakuar; dhe dërgonin të thërrisnin tri motrat e tyre, që të vinin të hanin dhe të pinin bashkë me ta.</span> <span class="verse"><a name="5">5</a>Kur mbaronte seria e ditëve të banketit, Jobi i thërriste për t'i pastruar; ngrihej herët në mëngjes dhe ofronte olokauste sipas numrit të gjithë atyre, sepse Jobi mendonte: &quot;Ndofta bijtë e mi kanë  mëkatuar dhe e kanë blasfemuar Perëndinë në  zemrën e tyre&quot;. Kështu bënte Jobi çdo herë.</span> <span class="verse"><a name="6">6</a>Një ditë ndodhi që bijtë e Perëndisë shkuan të paraqiten para Zotit, dhe ndër ta shkoi edhe Satanai.</span> <span class="verse"><a name="7">7</a>Zoti i tha Satanait: &quot;Nga vjen?&quot;. Satanai iu përgjigj Zotit dhe tha: &quot;Nga ecejaket mbi dheun duke e përshkruar lart e poshtë&quot;.</span> <span class="verse"><a name="8">8</a>Zoti i tha Satanait: &quot;E ke vënë re shërbëtorin tim Job? Sepse mbi dhe nuk ka asnjë tjetër si ai që të jetë i ndershëm, i drejtë, të ketë frikë nga Perëndia dhe t'i largohet së keqes&quot;.</span> <span class="verse"><a name="9">9</a>Atëherë Satanai iu përgjigj Zotit dhe tha: &quot;Vallë më kot Jobi ka frikë nga Perëndia?</span> <span class="verse"><a name="10">10</a>A nuk ke vënë ti një mbrojtje rreth tij, rreth shtëpisë së tij dhe të gjitha gjërave që ai zotëron? Ti ke bekuar veprën e duarve të tij dhe bagëtia e tij është shtuar shumë në vend.</span> <span class="verse"><a name="11">11</a>Por shtri dorën tënde dhe preki të gjitha ato që ai zotëron dhe ke për të parë po nuk të mallkoi ai haptazi&quot;.</span> <span class="verse"><a name="12">12</a>Zoti i tha Satanait: &quot;Ja, të gjitha ato që ai zotëron janë në pushtetin tënd, por mos e shtri dorën mbi personin e tij&quot;. Kështu Satanai u largua nga prania e Zotit.</span> <span class="verse"><a name="13">13</a>Kështu një ditë ndodhi që, ndërsa bijtë e tij dhe bijat e tij hanin e pinin verë në shtëpinë e vëllait të tyre më të madh, erdhi nga Jobi një lajmëtar për t'u thënë:</span> <span class="verse"><a name="14">14</a>Qetë po lëronin dhe gomarët po kullotnin aty afër,</span> <span class="verse"><a name="15">15</a>kur Sabejtë u sulën mbi ta, i morën me vete dhe vranë me shpatë shërbëtorët. Vetëm unë shpëtova për të ardhur të ta them&quot;.</span> <span class="verse"><a name="16">16</a>Ai ishte duke folur ende, kur arriti një tjetër dhe tha: &quot;Zjarri i Perëndisë ra nga qielli, zuri delet dhe shërbëtorët dhe i ka përpirë. Vetëm unë shpëtova për të ardhur të ta them&quot;.</span> <span class="verse"><a name="17">17</a>Ai ishte duke folur, ende, kur arriti një tjetër dhe tha: &quot;Kaldeasit kanë formuar tri banda, u sulën mbi devetë dhe i morën me vete, vranë me shpatë shërbëtorët. Vetëm unë shpëtova për të ardhur të ta them&quot;.</span> <span class="verse"><a name="18">18</a>Ai ishte duke folur, ende, kur arriti një tjetër dhe tha: &quot;Bijtë e tu dhe bijat e tua ishin duke ngrënë dhe duke pirë verë në shtëpinë e vëlliat të tyre më të madh,</span> <span class="verse"><a name="19">19</a>kur papritur një erë e furishme, që vinte nga shkretëtira, ra në të katër qoshet e shtëpisë e cila u shemb mbi të rinjtë, dhe ata vdiqën. Vetëm unë shpëtova dhe erdha të ta them&quot;.</span> <span class="verse"><a name="20">20</a>Atëherë Jobi u ngrit, grisi mantelin e tij dhe rroi kokën; pastaj ra pëmbys dhe adhuroi,</span> <span class="verse"><a name="21">21</a>dhe tha: &quot;Lakuriq dolla nga barku i nënës sime dhe lakuriq do të kthehem. Zoti ka dhënë dhe Zoti ka marrë. Qoftë i bekuar emri i Zotit&quot;.</span> <span class="verse"><a name="22">22</a>Në të gjitha këto Jobi nuk mëkatoi dhe nuk paditi Perëndinë për ndonjë padrejtësi.</span> </p></div</div></div></body></html>