<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 14</strong></div><p><span class="verse"><a name="1">1</a>&quot;Njeriu i lindur nga një grua jeton pak ditë dhe është plot shqetësime.</span> <span class="verse"><a name="2">2</a>Mbin si një lule, pastaj pritet; ikën me vrap si një hije dhe nuk e ka të gjatë.</span> <span class="verse"><a name="3">3</a>Mbi një qenie të tillë ti i mban sytë të hapur, dhe më bën që të dal në gjyq bashkë me ty.</span> <span class="verse"><a name="4">4</a>Kush mund të nxjerrë një gjë të pastër nga një gjë e papastër? Askush.</span> <span class="verse"><a name="5">5</a>Sepse ditët e saj janë të caktuara, numri i muajve të saj varet nga ti, dhe ti i ke vendosur kufij që nuk mund t'i kapërcejë.</span> <span class="verse"><a name="6">6</a>Hiqe shikimin nga ai dhe lëre të qetë, deri sa të mbarojë ditën e tij si një argat.</span> <span class="verse"><a name="7">7</a>Të paktën për drurin ka shpresë; në rast se pritet, rritet përsëri dhe vazhdon të mugullojë.</span> <span class="verse"><a name="8">8</a>Edhe sikur rrënjët e tij të plaken nën tokë dhe trungu i tij të vdesë nën dhe,</span> <span class="verse"><a name="9">9</a>me të ndjerë ujin, mugullon përsëri dhe lëshon degë si një bimë.</span> <span class="verse"><a name="10">10</a>Njeriu përkundrazi vdes dhe mbetet i shtrirë për dhe; kur është duke nxjerrë frymën e fundit, ku është, pra?</span> <span class="verse"><a name="11">11</a>Mund të mungojnë ujërat në det dhe një lumë të meket dhe të thahet,</span> <span class="verse"><a name="12">12</a>por njeriu që dergjet nuk ngrihet më; sa të mos ketë më qiej, nuk do të zgjohet dhe nuk do të çohet më nga gjumi i tij.</span> <span class="verse"><a name="13">13</a>Ah sikur të doje të më fshihje në Sheol, të më mbaje të fshehur sa të kalonte zemërimi yt, të më caktoje një afat dhe të më kujtoje!</span> <span class="verse"><a name="14">14</a>Në qoftë se njeriu vdes, a mund të kthehet përsëri në jetë? Do të prisja çdo ditë të shërbimit tim të rëndë, deri sa të arrinte ora e ndryshimit tim.</span> <span class="verse"><a name="15">15</a>Do të më thërrisje dhe unë do të të përgjigjesha; ti do të kishe një dëshirë të madhe për veprën e duarve të tua.</span> <span class="verse"><a name="16">16</a>Atëherë ti do të më numëroje hapat, por nuk do të vije re mëkatet e mia;</span> <span class="verse"><a name="17">17</a>do ta vulosje në një thes mëkatin tim dhe do ta mbuloje fajin tim.</span> <span class="verse"><a name="18">18</a>Por ashtu si një mal rrëzohet dhe thërrmohet, ashtu si një shkëmb luan nga vendi i tij,</span> <span class="verse"><a name="19">19</a>ashtu si ujërat gërryejnë gurët dhe vërshimet marrin me vete dheun, kështu ti shkatërron shpresën e njeriut.</span> <span class="verse"><a name="20">20</a>Ti e vë përfund për gjithnjë, dhe ai shkon; ti ia prish fytyrën dhe e dëbon.</span> <span class="verse"><a name="21">21</a>Në rast se bijtë e tij janë të nderuar, ai nuk e di; po të jenë të përbuzur, ai nuk e vë re.</span> <span class="verse"><a name="22">22</a>Ai ndjen vetëm dhembjen e madhe të mishit të tij dhe pikëllohet për veten e tij.</span> </p></div</div></div></body></html>