<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 30</strong></div><p><span class="verse"><a name="1">1</a>&quot;Tani përkundrazi më të rinjtë se unë më përqeshin, ata që etërit e tyre nuk do të kishin pranuar t'i vija midis qenve të kopesë sime.</span> <span class="verse"><a name="2">2</a>Fundja, për çfarë do të më shërbente forca e duarve të tyre? Fuqia e tyre është shkatërruar.</span> <span class="verse"><a name="3">3</a>Të sfilitur nga mizerja dhe nga uria, ikin natën në shketëtirën e shkretuar dhe shterpë,</span> <span class="verse"><a name="4">4</a>duke shkulur bar të hidhur pranë gëmushave dhe rrënjë gjineshtre për ushqimin e tyre.</span> <span class="verse"><a name="5">5</a>Janë përzënë nga mjediset prej njerëzve që ulërijnë prapa tyre si të ishin vjedhës.</span> <span class="verse"><a name="6">6</a>Janë të detyruar të jetojnë në skërkat e luginave, në shpellat e tokës dhe midis shkëmbinjve;</span> <span class="verse"><a name="7">7</a>ulërijnë midis kaçubeve dhe shtrëngohen bashkë nën ferrishtat;</span> <span class="verse"><a name="8">8</a>njerëz budallenj, po, njerëz pa vlerë, të dëbuar nga vendi i tyre.</span> <span class="verse"><a name="9">9</a>Tani jam bërë kënga e tyre e talljes, po, jam bërë gazi i tyre.</span> <span class="verse"><a name="10">10</a>Kanë tmerr nga unë, rrinë larg meje dhe nuk ngurrojnë të më pështyjnë në fytyrë.</span> <span class="verse"><a name="11">11</a>Meqenëse Perëndia ka lëshuar disi litarin e çadrës sime dhe më ka poshtëruar, ata kanë thyer çdo fre para meje.</span> <span class="verse"><a name="12">12</a>Këta zuzarë çohen në të djathtën time, i shtyjnë larg këmbët e mia dhe përgatitin kundër meje rrugët që të më shkatërrojnë.</span> <span class="verse"><a name="13">13</a>Prishin rrugën time, keqësojnë fatkeqësinë time, megjithëse askush nuk i ndihmon.</span> <span class="verse"><a name="14">14</a>Afrohen si nëpërmjet një të çare të madhe, sulen kundër meje si një stuhi.</span> <span class="verse"><a name="15">15</a>Më sulmojnë tmerre; gjuajnë nderin tim si era, dhe begatia ime zhdavaritet si një re.</span> <span class="verse"><a name="16">16</a>Unë shkrihem përbrenda, dhe ditët e hidhërimit më kanë pushtuar.</span> <span class="verse"><a name="17">17</a>Natën ndjej sikur më shpojnë kockat, dhe dhembjet më brejnë pa pushim.</span> <span class="verse"><a name="18">18</a>Nga dhuna e madhe rrobat e mia deformohen, më shtrëngojnë përreth si jaka e mantelit tim.</span> <span class="verse"><a name="19">19</a>Ai më ka hedhur në baltë dhe jam bërë si pluhuri dhe hiri,</span> <span class="verse"><a name="20">20</a>Unë të bërtas ty, dhe ti nuk më përgjigjesh; të rri përpara, por ti rri duke më shikuar.</span> <span class="verse"><a name="21">21</a>Je bërë mizor me mua; më përndjek me fuqinë e dorës sate.</span> <span class="verse"><a name="22">22</a>Më ngre lart mbi erën, bën që të eci kaluar mbi të dhe më zhduk në stuhi.</span> <span class="verse"><a name="23">23</a>E di në të vërtetë që ti më çon në vdekje, në shtëpinë ku mblidhen gjithë të gjallët.</span> <span class="verse"><a name="24">24</a>me siguri nuk do ta shtrijë dorën e tij te varri, megjithëse në fatkeqësinë e tij bërtet për të kërkuar ndihmë.</span> <span class="verse"><a name="25">25</a>A nuk kam qarë vallë për atë që ishte në fatkeqësi, dhe a nuk jam hidhëruar për të varfrin?</span> <span class="verse"><a name="26">26</a>Kur prisja të mirën, erdhi e keqja; kur prisja dritën, erdhi errësira.</span> <span class="verse"><a name="27">27</a>Zorrët e mia ziejnë pa pushim, kanë ardhur për mua ditë vuajtjesh.</span> <span class="verse"><a name="28">28</a>Shkoj rreth e qark i nxirë, krejt, por jo nga dielli; ngrihem në kuvend dhe bërtas për të kërkuar ndihmë.</span> <span class="verse"><a name="29">29</a>Jam bërë vëlla me çakallin dhe shok me strucin.</span> <span class="verse"><a name="30">30</a>Lëkura ime që më mbulon është nxirë dhe kockat e mia digjen nga nxehtësia.</span> <span class="verse"><a name="31">31</a>Qestja ime shërben vetëm për vajtime dhe flauti im për tinguj vajtues.</span> </p></div</div></div></body></html>