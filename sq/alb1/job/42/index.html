<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 42</strong></div><p><span class="verse"><a name="1">1</a>Atëherë Jobi iu përgjigj Zotit dhe tha:</span> <span class="verse"><a name="2">2</a>&quot;E pranoj që mund të bësh gjithçka, dhe që asnjë nga planet e tua nuk mund të pengohet.</span> <span class="verse"><a name="3">3</a>Kush është ai që, pa pasur gjykim, errëson mendjen tënde? Prandaj thashë gjëra që nuk i kuptoja, gjëra shumë të larta për mua që nuk i njihja.</span> <span class="verse"><a name="4">4</a>Dëgjomë, pra, dhe unë do të flas; unë do të të bëj pyetje dhe ti do të më përgjigjesh.</span> <span class="verse"><a name="5">5</a>Veshi im kishte dëgjuar të flitej për ty por tani syri im të sheh.</span> <span class="verse"><a name="6">6</a>Prandaj ndjej neveri ndaj vetes dhe pendohem mbi pluhurin dhe hirin&quot;.</span> <span class="verse"><a name="7">7</a>Mbas këtyre fjalëve që Zoti i drejtoi Jobit, Zoti i tha Elifazit nga Temani: &quot;Zemërimi im u ndez kundër teje dhe kundër dy miqve të tu, sepse nuk keni folur drejt për mua, ashtu si ka bërë shërbëtori im Job.</span> <span class="verse"><a name="8">8</a>Tani, pra, merrni me vete shtatë dema dhe shtatë desh, shkoni te shërbëtori im Job dhe ofroni një olokaust për veten tuaj. Dhe shërbëtori im Jobi do të lutet për ju; dhe kështu për respektin që kam  për të nuk do t'ju trajtoj sipas marrëzisë  suaj, sepse nuk keni folur drejt për mua, si ka bërë shërbëtori im Job&quot;.</span> <span class="verse"><a name="9">9</a>Elifazi nga Temani, Bildadi nga Shuahu dhe Tsofari nga Naamathi shkuan dhe vepruan ashtu si kishte urdhëruar Zoti; dhe Zoti tregoi kujdes për Jobin.</span> <span class="verse"><a name="10">10</a>Mbasi Jobi u lut për miqtë e tij, Zoti e ktheu në gjendjen e mëparshme; kështu Zoti i dha Jobit dyfishin e tërë atyre që kishte zotëruar.</span> <span class="verse"><a name="11">11</a>Tërë vëllezërit e tij, tërë motrat e tij dhe tërë të njohurit e tij të mëparshëm erdhën ta takonin; hëngrën bashkë me të në shtëpinë e tij; i dhanë zemër dhe e ngushëlluan për të gjitha fatkeqësitë  që Zoti kishte dërguar mbi të; pastaj secili  prej tyre i dha një monedhë argjendi dhe një unazë ari.</span> <span class="verse"><a name="12">12</a>Zoti i bekoi vitet e fundit të Jobit më tepër se vitet e para, sepse ai pati katërmbëdhjetë mijë dele, gjashtë mijë deve, një mijë pendë qe dhe një mijë gomarë.</span> <span class="verse"><a name="13">13</a>Pati gjithashtu shtatë bij dhe tri bija;</span> <span class="verse"><a name="14">14</a>e quajti të parën Jemimah, të dytën Ketsiah dhe të tretën Keren-Hapuk.</span> <span class="verse"><a name="15">15</a>Në tërë vendin nuk kishte gra aq të bukura sa bijat e Jobit; dhe i ati u la atyre një trashëgimi midis vëllezërve të tyre.</span> <span class="verse"><a name="16">16</a>Mbas kësaj Jobi jetoi njëqind e dyzet vjet dhe i pa bijtë e tij dhe bijtë e bijve të tij për katër breza.</span> <span class="verse"><a name="17">17</a>Pastaj Jobi vdiq plak dhe i ngopur me ditë.</span> </p></div</div></div></body></html>