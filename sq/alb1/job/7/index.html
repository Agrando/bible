<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 7</strong></div><p><span class="verse"><a name="1">1</a>&quot;A nuk kryen vallë një punë të rëndë njeriu mbi tokë dhe ditët e tij a nuk janë si ditët e një argati?</span> <span class="verse"><a name="2">2</a>Ashtu si skllavi dëshiron fort hijen dhe ashtu si argati pret mëditjen e tij,</span> <span class="verse"><a name="3">3</a>kështu edhe mua më ranë muaj fatkeqësie dhe m'u caktuan net me dhembje.</span> <span class="verse"><a name="4">4</a>Sa shtrihem, them: &quot;Kur do të ngrihem?&quot;. Por nata është e gjatë dhe jam vazhdimisht i shqetësuar deri në agim.</span> <span class="verse"><a name="5">5</a>Mishi im është i mbuluar me krimba dhe me buca dheu, lëkura ime plasaritet dhe është bërë e pështirë.</span> <span class="verse"><a name="6">6</a>Ditët e mia janë më të shpejta se masuri i një endësi dhe po harxhohen pa shpresë.</span> <span class="verse"><a name="7">7</a>Kujto që jeta ime është një frymë; syri im nuk do të shohë më të mirën.</span> <span class="verse"><a name="8">8</a>Syri i atij që më shikon nuk do të më shohë më; sytë e tu do të jenë mbi mua, por unë nuk do të jem më.</span> <span class="verse"><a name="9">9</a>Ashtu si reja davaritet dhe nuk duket më, kështu ai që zbret në Sheol nuk kthehet më;</span> <span class="verse"><a name="10">10</a>nuk do të kthehet më në shtëpinë e tij, dhe banesa e tij nuk do ta njohë më.</span> <span class="verse"><a name="11">11</a>Prandaj nuk do ta mbaj gojën të mbyllur do të flas në ankthin e frymës time; do të ankohem në hidhërimin e shpirtit tim.</span> <span class="verse"><a name="12">12</a>A jam vallë deti apo një përbindësh i detit që ti më ruan me një roje?</span> <span class="verse"><a name="13">13</a>Kur unë them: &quot;Shtrati im do të më japë një lehtësim, shtroja ime do ta zbusë dhembjen time&quot;,</span> <span class="verse"><a name="14">14</a>ti më tremb me ëndrra dhe më tmerron me vegime;</span> <span class="verse"><a name="15">15</a>kështu shpirtit tim i parapëlqen të mbytet dhe të vdesë se sa të bëjë këtë jetë.</span> <span class="verse"><a name="16">16</a>Unë po shpërbëhem; nuk kam për të jetuar gjithnjë; lërmë të qetë; ditët e mia nuk janë veçse një frymë.</span> <span class="verse"><a name="17">17</a>Ç'është njeriu që ti ta bësh të madh dhe të kujdesesh për të,</span> <span class="verse"><a name="18">18</a>dhe ta vizitosh çdo mëngjes duke e vënë në provë në çdo çast?</span> <span class="verse"><a name="19">19</a>Kur do ta heqësh shikimin tënd nga unë dhe do të më lësh të përcjell pështymën time?</span> <span class="verse"><a name="20">20</a>Në rast se kam mëkatuar, çfarë të kam bërë ty, o rojtar i njerëzve? Pse më ke bërë objekt të goditjeve të tua, aq sa i jam bërë barrë vetes sime?</span> <span class="verse"><a name="21">21</a>Pse nuk i fal shkeljet e mia dhe nuk e kapërcen paudhësinë time? Sepse shpejt do të jem pluhur; ti do të më kërkosh, por unë nuk do të jem më&quot;.</span> </p></div</div></div></body></html>