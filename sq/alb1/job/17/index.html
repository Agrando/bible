<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 17</strong></div><p><span class="verse"><a name="1">1</a>&quot;Fryma ime u copëtua, ditët po më shuhen, varri po më pret.</span> <span class="verse"><a name="2">2</a>A nuk jam i rrethuar nga njerëz që më përqeshin. Syri im ndalet mbi fyerjet e tyre.</span> <span class="verse"><a name="3">3</a>Më jep, pra, një peng pranë teje, përndryshe kush do të më shtrëngonte dorën si garant?</span> <span class="verse"><a name="4">4</a>Nga që i ke penguar mendjet e tyre të kuptojnë, prandaj nuk do t'i bësh të triumfojnë.</span> <span class="verse"><a name="5">5</a>Kush i tradhton miqtë deri sa t'i grabisë, ka për t'i parë më pak sytë e fëmijëve të tij.</span> <span class="verse"><a name="6">6</a>Por unë prej tij jam bërë gazi i popujve dhe jam katandisur në një njeri të cilin e pështyjnë në fytyrë.</span> <span class="verse"><a name="7">7</a>Syri më erret për shkak të dhembjes dhe tërë gjymtyrët e mia nuk janë veçse hije.</span> <span class="verse"><a name="8">8</a>Njerëzit e drejtë habiten nga kjo, dhe i pafajmi ngrihet kundër të pabesit.</span> <span class="verse"><a name="9">9</a>Megjithatë i drejti mbetet i lidhur fort me rrugën e tij, dhe ai që i ka duart e pastra fortësohet gjithnjë e më tepër.</span> <span class="verse"><a name="10">10</a>Sa për ju të gjithë, kthehuni, ejani, pra, sepse midis jush nuk po gjej asnjë njeri të urtë.</span> <span class="verse"><a name="11">11</a>Ditët e mia shkuan dhe planet e mia u prishën, pikërisht ato dëshira që unë ushqeja në zemër.</span> <span class="verse"><a name="12">12</a>Ata e ndërrojnë natën në ditë, &quot;drita është afër&quot;, thonë, për shkak të errësirës.</span> <span class="verse"><a name="13">13</a>Në rast se e pres Sheolin si shtëpinë time në rast se e shtrij shtrojen time në terr,</span> <span class="verse"><a name="14">14</a>në rast se i them vendvarrit: &quot;Ti je ati im&quot;, dhe krimbave: &quot;Jeni nëna ime dhe motra ime&quot;,</span> <span class="verse"><a name="15">15</a>ku është, pra, shpresa ime? Kush mund të dallojë ndonjë shpresë për mua?</span> <span class="verse"><a name="16">16</a>A do të zbres vallë në portat e Sheolit, kur do të gjejmë bashkë prehje në pluhur?&quot;.</span> </p></div</div></div></body></html>