<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 19</strong></div><p><span class="verse"><a name="1">1</a>Atëherë Jobi u përgjigj dhe tha:</span> <span class="verse"><a name="2">2</a>&quot;Deri kur do të hidhëroni shpirtin tim dhe do të më mundoni me ligjëratat tuaja?</span> <span class="verse"><a name="3">3</a>U bënë dhjetë herë që më përqeshni dhe nuk keni turp që më fyeni.</span> <span class="verse"><a name="4">4</a>Edhe sikur të ishte e vërtetë që kam gabuar, gabimi im më përket vetëm mua.</span> <span class="verse"><a name="5">5</a>Por në rast se doni pikërisht të bëheni kryelartë me mua duke më qortuar për objektin e turpit tim,</span> <span class="verse"><a name="6">6</a>mësoni atëherë që Perëndia më ka trajtuar në mënyrë të padrejtë dhe më ka zënë në rrjetat e tij.</span> <span class="verse"><a name="7">7</a>Ja, unë bërtas: &quot;Dhunë!&quot;, por nuk kam asnjë përgjigje; bërtas për ndihmë, por drejtësi nuk ka!</span> <span class="verse"><a name="8">8</a>Më ka prerë rrugën dhe kështu nuk mund të kaloj; përhapi terrin në rrugën time.</span> <span class="verse"><a name="9">9</a>Më ka zhveshur nga nderi im dhe më ka hequr nga koka kurorën.</span> <span class="verse"><a name="10">10</a>Më ka shkatërruar nga të gjitha anët dhe unë po shkoj; e ka shkulur si një dru shpresën time.</span> <span class="verse"><a name="11">11</a>Zemërimi i tij kundër meje është, ndezur dhe më konsideron si armik të tij.</span> <span class="verse"><a name="12">12</a>Ushtarët e tij kanë ardhur të gjithë së bashku dhe kanë ndërtuar rrugën e tyre kundër meje; kanë ngritur kampin e tyre rreth çadrës sime.</span> <span class="verse"><a name="13">13</a>Ai ka larguar nga unë vëllezërit e mi, dhe të njohurit e mi janë bërë plotësisht të huaj me mua.</span> <span class="verse"><a name="14">14</a>Farefisi im më ka braktisur dhe miqtë e mi të ngushtë më kanë harruar.</span> <span class="verse"><a name="15">15</a>Shërbëtorët dhe shërbëtoret e mi më trajtojnë si një njeri të huaj, në sytë e tyre jam një i huaj.</span> <span class="verse"><a name="16">16</a>Thërras shërbëtorin tim, por ai nuk përgjigjet; duhet t'i lutem me gojën time.</span> <span class="verse"><a name="17">17</a>Fryma ime është e neveritshme për gruan time, dhe jam i neveritshëm edhe për fëmijët e barkut tim.</span> <span class="verse"><a name="18">18</a>Edhe fëmijët më përçmojnë; në rast se provoj të ngrihem, flasin kundër meje.</span> <span class="verse"><a name="19">19</a>Tërë miqtë më të ngushtë kanë lemeri prej meje, edhe ata që doja janë ngritur kundër meje.</span> <span class="verse"><a name="20">20</a>Kockat e mia i ngjiten lëkurës sime dhe mishit tim dhe nuk më ka mbetur veç se lëkura e dhëmbëve.</span> <span class="verse"><a name="21">21</a>Mëshiromëni, mëshiromëni, të paktën ju, miqtë e mi, sepse dora e Perëndisë më ka goditur.</span> <span class="verse"><a name="22">22</a>Pse më persekutoni si bën Perëndia dhe nuk ngopeni kurrë me mishin tim?</span> <span class="verse"><a name="23">23</a>Ah sikur fjalët e mia të ishin të shkruara; ah sikur të kishin zënë vend në një libër;</span> <span class="verse"><a name="24">24</a>sikur të ishin të gdhendura përjetë mbi një shkëmb me një stil prej hekuri dhe me plumb!</span> <span class="verse"><a name="25">25</a>Por unë e di që Shpëtimtari im jeton dhe që në fund do të ngrihet mbi tokë.</span> <span class="verse"><a name="26">26</a>Mbas shkatërrimit të lëkurës sime, në mishin tim do të shoh Perëndinë.</span> <span class="verse"><a name="27">27</a>Do ta shoh unë vetë; sytë e mi do ta sodisin, dhe jo një tjetër. Po më shkrihet zemra.</span> <span class="verse"><a name="28">28</a>Në rast se thoni: &quot;Pse e persekutojmë?&quot;; kur rrënja e këtyre të këqijave ndodhet tek unë,</span> <span class="verse"><a name="29">29</a>ju druani për veten tuaj shpatën, sepse zemërimi sjell ndëshkimin e shpatës, me qëllim që të dini që ekziston një gjykim&quot;.</span> </p></div</div></div></body></html>