<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 8</strong></div><p><span class="verse"><a name="1">1</a>Atëherë Bildadi nga Shuahu u përgjigj dhe tha:</span> <span class="verse"><a name="2">2</a>&quot;Deri kur do të flasësh në këtë mënyrë, dhe fjalët e gojës sate do të jenë si një erë e furishme?</span> <span class="verse"><a name="3">3</a>A mundet Perëndia të shtrëmbërojë gjykimin dhe i Potfuqishmi të përmbysë drejtësinë?</span> <span class="verse"><a name="4">4</a>Në rast se bijtë e tu kanë mëkatuar kundër tij, ai i ka braktisur në prapësinë e tyre.</span> <span class="verse"><a name="5">5</a>Por në rast se ti e kërkon Perëndinë dhe i lutesh fort të Plotfuqishmit,</span> <span class="verse"><a name="6">6</a>në rast se je i pastër dhe i ndershëm, me siguri ai do të ngrihet në favorin tënd dhe do të rivendosë selinë e drejtësisë sate.</span> <span class="verse"><a name="7">7</a>Ndonëse gjendja jote e kaluar ka qenë një gjë e vogël,</span> <span class="verse"><a name="8">8</a>e ardhmja jote do të jetë e madhe. Pyet, pra, brezat që shkuan dhe shqyrto gjërat e zbuluara nga etërit e tyre;</span> <span class="verse"><a name="9">9</a>ne në të vërtetë i përkasim së djeshmes dhe nuk dimë asgjë, sepse ditët tona mbi tokë janë si një hije.</span> <span class="verse"><a name="10">10</a>A nuk do të mësojnë vallë ata dhe nuk do të flasin, duke nxjerrë fjalë nga zemra e tyre?</span> <span class="verse"><a name="11">11</a>A mund të rritet papirusi jashtë moçalit dhe a mund të zhvillohet xunkthi pa ujë?</span> <span class="verse"><a name="12">12</a>Ndërsa është ende i gjelbër, pa qenë prerë, ai thahet para çdo bari tjetër.</span> <span class="verse"><a name="13">13</a>Këto janë rrugët e të gjithë atyre që harrojnë Perëndinë; kështu shpresa e të paudhit tretet.</span> <span class="verse"><a name="14">14</a>Besimi i tij do të pritet dhe sigurimi i tij është si një pëlhurë merimange.</span> <span class="verse"><a name="15">15</a>Ai mbështetet te shtëpia e tij, ajo nuk qëndron; kapet te ajo, por ajo nuk mban.</span> <span class="verse"><a name="16">16</a>Ai është krejt i gjelbër në diell dhe degët e tij zgjaten mbi kopshtin e tij;</span> <span class="verse"><a name="17">17</a>dhe rrënjët e tij pleksen rreth një grumbulli gurësh dhe depërtojnë midis gurëve të shtëpisë.</span> <span class="verse"><a name="18">18</a>Por në rast se shkëputet nga vendi i tij, ky e mohon, duke thënë: &quot;Nuk të kam parë kurrë!&quot;.</span> <span class="verse"><a name="19">19</a>Ja, ky është gëzimi i mënyrës së tij të të jetuarit, ndërsa të tjerët do të dalin nga pluhuri.</span> <span class="verse"><a name="20">20</a>Ja, Perëndia nuk e flak njeriun e ndershëm, as i ndihmon keqbërësit.</span> <span class="verse"><a name="21">21</a>Ai do t'i japë edhe më buzëqeshje gojës sate dhe këngë gëzimi buzëve të tua.</span> <span class="verse"><a name="22">22</a>Ata që të urrejnë do të mbulohen me turp dhe çadra e të paudhëve do të zhduket&quot;.</span> </p></div</div></div></body></html>