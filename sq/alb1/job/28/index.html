<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 28</strong></div><p><span class="verse"><a name="1">1</a>&quot;Me siguri ka një minierë për argjendin dhe një vend ku bëhet rafinimi i arit.</span> <span class="verse"><a name="2">2</a>Hekuri nxirret nga toka dhe guri i shkrirë jep bakrin.</span> <span class="verse"><a name="3">3</a>Njeriu i jep fund territ dhe hulumton thellësitë më të mëdha në kërkim të gurëve të varrosur në terr dhe në hijen e vdekjes.</span> <span class="verse"><a name="4">4</a>Ai çel një pus larg vendbanimit, në vende të harruara nga këmbësorët; janë pezull dhe lëkunden larg njerëzve.</span> <span class="verse"><a name="5">5</a>Sa për tokën, prej asaj del buka, por nga poshtë është e trazuar nga zjarri.</span> <span class="verse"><a name="6">6</a>Gurët e saj janë banesa e safirëve dhe përmbajnë pluhur ari.</span> <span class="verse"><a name="7">7</a>Shpendi grabitqar nuk e njeh shtegun dhe as syri i skifterit nuk e ka parë kurrë.</span> <span class="verse"><a name="8">8</a>Bishat e egra nuk e kanë përshkruar dhe as luani nuk ka kaluar kurrë andej.</span> <span class="verse"><a name="9">9</a>Njeriu vë dorë mbi strallin dhe i rrëzon malet nga rrënjët.</span> <span class="verse"><a name="10">10</a>Hap galeri ndër shkëmbinj dhe syri i tij sheh gjithçka që është e çmuar.</span> <span class="verse"><a name="11">11</a>Zë rrjedhat ujore që të mos rrjedhin, dhe nxjerr në dritë gjërat e fshehura.</span> <span class="verse"><a name="12">12</a>Po ku mund ta gjesh diturinë, dhe ku është vendi i zgjuarsisë?</span> <span class="verse"><a name="13">13</a>Njeriu nuk ua di vlerën dhe ajo nuk gjendet mbi tokën e të gjallëve.</span> <span class="verse"><a name="14">14</a>Humnera thotë: &quot;Nuk është tek unë&quot;; deti thotë: &quot;Nuk qëndron pranë meje&quot;.</span> <span class="verse"><a name="15">15</a>Nuk përftohet duke e shkëmbyer me ar të rafinuar as blihet duke peshuar argjend.</span> <span class="verse"><a name="16">16</a>Nuk shtihet në dorë me arin e Ofirit, me oniksin e çmuar ose me safirin.</span> <span class="verse"><a name="17">17</a>Ari dhe kristali nuk mund të barazohen me të dhe nuk këmbehet me enë ari të kulluar.</span> <span class="verse"><a name="18">18</a>Korali dhe kristali as që meritojnë të përmenden; vlera e diturisë është më e madhe se margaritarët.</span> <span class="verse"><a name="19">19</a>Topazi i Etiopisë nuk mund të barazohet dhe nuk mund të vlerësohet me ar të kulluar.</span> <span class="verse"><a name="20">20</a>Por atëherë nga rrjedh dituria dhe ku e ka selinë zgjuarsia?</span> <span class="verse"><a name="21">21</a>Ajo u fshihet syve të çdo të gjalli, është e mbuluar për zogjtë e qiellit.</span> <span class="verse"><a name="22">22</a>Abadoni dhe vdekja thonë: &quot;Kemi dëgjuar të flitet për të me veshët tona&quot;.</span> <span class="verse"><a name="23">23</a>Vetëm Perëndia njeh rrugën e saj, vetëm ai e di ku ndodhet,</span> <span class="verse"><a name="24">24</a>sepse ai vë re skajet e tokës dhe sheh tërë ato që ndodhen nën qiejt.</span> <span class="verse"><a name="25">25</a>Kur caktoi peshën e erës dhe u caktoi ujërave një masë,</span> <span class="verse"><a name="26">26</a>kur bëri një ligj për shiun dhe një rrugë për vetëtimën e bubullimave,</span> <span class="verse"><a name="27">27</a>atëherë pa dhe e tregoi, e vendosi dhe madje e hetoi,</span> <span class="verse"><a name="28">28</a>dhe i tha njeriut: &quot;Ja, të kesh frikë nga Zoti, kjo është dituri, dhe t'i largohesh së keqes është zgjuarsi&quot;&quot;.</span> </p></div</div></div></body></html>