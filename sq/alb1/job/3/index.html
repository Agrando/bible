<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 3</strong></div><p><span class="verse"><a name="1">1</a>Atëherë Jobi hapi gojën dhe mallkoi ditën e lindjes së tij.</span> <span class="verse"><a name="2">2</a>Kështu Jobi mori fjalën dhe tha:</span> <span class="verse"><a name="3">3</a>&quot;Humbtë dita në të cilën linda dhe nata që tha: &quot;U ngjiz një mashkull!&quot;.</span> <span class="verse"><a name="4">4</a>Ajo ditë u bëftë terr, mos u kujdesoftë për të Perëndia nga lart, dhe mos shkëlqeftë mbi të drita!</span> <span class="verse"><a name="5">5</a>E marrshin përsëri terri dhe hija e vdekjes, qëndroftë mbi të një re, furtuna e ditës e tmerroftë!</span> <span class="verse"><a name="6">6</a>Atë natë e marrtë terri, mos hyftë në ditët e vitit, mos hyftë në llogaritjen e muajve!</span> <span class="verse"><a name="7">7</a>Po, ajo natë qoftë natë shterpe, mos depërtoftë në të asnjë britmë gëzimi.</span> <span class="verse"><a name="8">8</a>E mallkofshin ata që mallkojnë ditën, ata që janë gati të zgjojnë Leviathanin.</span> <span class="verse"><a name="9">9</a>U errësofshin yjet e muzgut të tij, le të presë dritën; por mos e pastë fare dhe mos paftë ditën që agon,</span> <span class="verse"><a name="10">10</a>sepse nuk e mbylli portën e barkut të nënës sime dhe nuk ua fshehu dhembjen syve të mi.</span> <span class="verse"><a name="11">11</a>Pse nuk vdiqa në barkun e nënës sime? Pse nuk vdiqa sapo dola nga barku i saj?</span> <span class="verse"><a name="12">12</a>Pse vallë më kanë pritur gjunjët, dhe sisët për të pirë?</span> <span class="verse"><a name="13">13</a>Po, tani do të dergjesha i qetë, do të flija dhe do të pushoja,</span> <span class="verse"><a name="14">14</a>bashkë me mbretërit dhe me këshilltarët e dheut, që kanë ndërtuar për vete rrënoja të shkretuara,</span> <span class="verse"><a name="15">15</a>ose bashkë me princat që kishin ar ose që mbushën me argjend pallatet e tyre.</span> <span class="verse"><a name="16">16</a>Ose pse nuk qeshë si një dështim i fshehur, si fëmijët që nuk e kanë parë kurrë dritën?</span> <span class="verse"><a name="17">17</a>Atje poshtë të këqinjtë nuk brengosen më, atje poshtë çlodhen të lodhurit.</span> <span class="verse"><a name="18">18</a>Atje poshtë të burgosurit janë të qetë bashkë, dhe nuk e dëgjojnë më zërin e xhelatit.</span> <span class="verse"><a name="19">19</a>Atje poshtë ka të vegjël dhe të mëdhenj, dhe skllavi është i lirë nga pronari i tij.</span> <span class="verse"><a name="20">20</a>Pse t'i japësh dritë fatkeqit dhe jetën atij që ka shpirtin në hidhërim,</span> <span class="verse"><a name="21">21</a>të cilët presin vdekjen që nuk vjen, dhe e kërkojnë më tepër se thesaret e fshehura;</span> <span class="verse"><a name="22">22</a>gëzohen shumë dhe ngazëllojnë kur gjejnë varrin?</span> <span class="verse"><a name="23">23</a>Pse të lindë një njeri rruga e të cilit është fshehur, dhe që Perëndia e ka rrethuar nga çdo anë?</span> <span class="verse"><a name="24">24</a>Në vend që të ushqehem, unë psherëtij, dhe rënkimet e mia burojnë si uji.</span> <span class="verse"><a name="25">25</a>Sepse ajo që më tremb më shumë më bie mbi krye, dhe ajo që më tmerron më ndodh.</span> <span class="verse"><a name="26">26</a>Nuk kam qetësi, nuk kam prehje, por më pushton shqetësimi&quot;.</span> </p></div</div></div></body></html>