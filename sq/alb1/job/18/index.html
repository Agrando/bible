<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 18</strong></div><p><span class="verse"><a name="1">1</a>Atëherë Bildadi nga Shuahu u përgjigj dhe tha:</span> <span class="verse"><a name="2">2</a>&quot;Kur do t'u japësh fund fjalëve? Bëhu i zgjuar dhe pastaj flasim.</span> <span class="verse"><a name="3">3</a>Pse jemi konsideruar si kafshë dhe jemi konsideruar të përçmuar në sytë e tu?</span> <span class="verse"><a name="4">4</a>Ti që ha veten nga zemërimi, a duhet të braktiset toka për shkakun tënd apo shkëmbi të luajë nga vendi i tij?</span> <span class="verse"><a name="5">5</a>Po, drita e të keqit shuhet dhe flaka e zjarrit të tij nuk ndrit më.</span> <span class="verse"><a name="6">6</a>Drita në çadrën e tij po meket dhe llamba e tij mbi të po shuhet.</span> <span class="verse"><a name="7">7</a>Hapat e tij të fuqishëm shkurtohen dhe vetë planet e tij po e çojnë në greminë.</span> <span class="verse"><a name="8">8</a>Sepse këmbët e tij e shtyjnë në rrjetë dhe ai do të bjerë në ndonjë lak.</span> <span class="verse"><a name="9">9</a>Një çark e kap nga thembra dhe një lak e mban fort.</span> <span class="verse"><a name="10">10</a>Për të ka një lak të fshehur në tokë dhe një çark të vënë në shteg.</span> <span class="verse"><a name="11">11</a>Gjëra të tmerrshme e trembin nga çdo anë dhe e ndjekin në çdo hap.</span> <span class="verse"><a name="12">12</a>Forca e tij pakësohet për shkak të urisë dhe shkatërrimi është gati ta godasë anash.</span> <span class="verse"><a name="13">13</a>Gëlltit copa të lëkurës së tij; i parëlinduri i vdekjes gllabëron gjymtyrët e tij.</span> <span class="verse"><a name="14">14</a>Atë e rrëmbejnë nga çadra tij që e dinte të sigurt dhe e çojnë para mbretit të tmerrit.</span> <span class="verse"><a name="15">15</a>Në çadrën e tij banon ai që nuk është nga të vetët, dhe mbi shtëpinë e tij hedhin squfur.</span> <span class="verse"><a name="16">16</a>Rrënjët poshtë thahen dhe degët lart priten.</span> <span class="verse"><a name="17">17</a>Kujtimi i tij zhduket nga toka dhe emri i tij nuk do të përmendet më nëpër rrugë.</span> <span class="verse"><a name="18">18</a>Ai shtyhet nga drita në terr dhe atë e përzënë nga bota.</span> <span class="verse"><a name="19">19</a>Nuk ka as bij, as pasardhës në popullin e tij dhe asnjë që të mbijetojë në banesën e tij.</span> <span class="verse"><a name="20">20</a>Fundi i tij i lë të habitur ata që e kanë ndjekur dhe mbeten të tmerruar ata që e kanë pararendur.</span> <span class="verse"><a name="21">21</a>Pikërisht kështu janë banesat e njerëzve të këqij, dhe ky është vendi i atij që nuk e njeh Perëndinë&quot;. Përgjigja e pestë e Jobit; ai e ndjen veten të përqeshur; gjithçka është kundër tij</span> </p></div</div></div></body></html>