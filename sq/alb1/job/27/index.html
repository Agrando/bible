<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 27</strong></div><p><span class="verse"><a name="1">1</a>Jobi e mori fjalën përsëri dhe tha:</span> <span class="verse"><a name="2">2</a>&quot;Ashtu si rron Perëndia që më ka hequr të drejtën time dhe i Plotfuqishmi që më ka hidhëruar shpirtin,</span> <span class="verse"><a name="3">3</a>deri sa të ketë një frymë jete tek unë dhe të jetë fryma e Perëndisë në flegrat e hundës sime,</span> <span class="verse"><a name="4">4</a>buzët e mia nuk do të thonë asnjë ligësi, as gjuha ime nuk ka për të shqiptuar asnjë gjë të rreme.</span> <span class="verse"><a name="5">5</a>Nuk do të pranoj që ju keni të drejtë; deri në regëtimat e fundit nuk do të heq dorë nga ndershmëria ime.</span> <span class="verse"><a name="6">6</a>Do të qëndroj i patundur në drejtësinë time, pa bërë lëshime; zemra nuk më qorton asnjë nga ditët e mia.</span> <span class="verse"><a name="7">7</a>Armiku im qoftë si njeriu i keq, dhe ai që ngrihet kundër meje ashtu si njeriu i padrejtë.</span> <span class="verse"><a name="8">8</a>Çfarë shprese mund të ketë në fakt i pabesi, edhe sikur të arrijë të sigurojë fitime, kur Perëndia i heq jetën?</span> <span class="verse"><a name="9">9</a>A do ta dëgjojë Perëndia britmën e tij, kur mbi të do të bjerë fatkeqësia?</span> <span class="verse"><a name="10">10</a>A do t'i vërë kënaqësitë e tij vallë tek i Plotfuqishmi dhe do të kërkojë ndihmën e Perëndisë në çdo kohë?</span> <span class="verse"><a name="11">11</a>Do t'ju jap mësime mbi fuqinë e Perëndisë, nuk do t'ju fsheh qëllimet e të Plotfuqishmit.</span> <span class="verse"><a name="12">12</a>Por ju të gjithë i keni vënë re këto gjëra, pse, pra, silleni në mënyrë kaq të kotë?</span> <span class="verse"><a name="13">13</a>Ky është fati që Perëndia i rezervon njeriut të keq, trashëgimia që njerëzit që përdorin dhunën marrin nga i Plotfuqishmi.</span> <span class="verse"><a name="14">14</a>Në rast se ka një numër të madh bijsh, këta i destinohen shpatës, dhe trashëgimtarët e tij nuk do të kenë bukë për t'u ngopur.</span> <span class="verse"><a name="15">15</a>Ata që do të mbijetojnë pas tij do të varrosen nga vdekja dhe të vejat e tyre nuk do të qajnë.</span> <span class="verse"><a name="16">16</a>Në rast se grumbullon argjend si pluhur dhe mbledh rrobe si baltë,</span> <span class="verse"><a name="17">17</a>ai i grumbullon, por do t'i veshë i drejti, dhe argjendin do ta ndajë i pafajmi.</span> <span class="verse"><a name="18">18</a>Ai ndërton shtëpinë e tij si një mole, si një kasolle që e ka bërë një rojtar.</span> <span class="verse"><a name="19">19</a>I pasuri bie në shtrat, por nuk do të bashkohet me njerëzit e tij; hap sytë dhe nuk është më.</span> <span class="verse"><a name="20">20</a>Tmerri e kap në befasi si ujërat; në mes të natës një furtunë e rrëmben tinëzisht.</span> <span class="verse"><a name="21">21</a>Era e lindjes e merr me vete dhe ai ikën, e fshin nga vendi i tij si një vorbull.</span> <span class="verse"><a name="22">22</a>Ajo sulet kundër tij pa mëshirë, ndërsa ai kërkon në mënyrë të dëshpëruar të shpëtojë nga ajo dorë,</span> <span class="verse"><a name="23">23</a>njerëzia duartroket në mënyrë tallëse për të dhe fërshëllen kundër tij nga vendi ku ndodhet&quot;.</span> </p></div</div></div></body></html>