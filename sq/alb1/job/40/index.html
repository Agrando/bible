<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 40</strong></div><p><span class="verse"><a name="1">1</a>Zoti vazhdoi t'i përgjigjet Jobit dhe tha:</span> <span class="verse"><a name="2">2</a>&quot;Ai që kundërshton të Plotfuqishmin, a dëshiron vallë ta korrigjojë? Ai që qorton Perëndinë, t'i përgjigjet kësaj pyetjeje&quot;.</span> <span class="verse"><a name="3">3</a>Atëherë Jobi iu përgjigj Zotit dhe i tha:</span> <span class="verse"><a name="4">4</a>&quot;Ja, jam shpirtvogël, çfarë mund të të përgjigjem? E vë dorën mbi gojën time.</span> <span class="verse"><a name="5">5</a>Kam folur një herë, por nuk do të flas më; po, dy herë, por nuk do të shtoj asgjë&quot;.</span> <span class="verse"><a name="6">6</a>Atëherë Zoti iu përgjigj Jobit në mes të furtunës dhe i tha:</span> <span class="verse"><a name="7">7</a>&quot;Çohu, ngjishe brezin si një trim; unë do të të pyes dhe ti do të më përgjigjesh.</span> <span class="verse"><a name="8">8</a>A dëshiron pikërisht të anulosh gjykimin tim, të më dënosh mua për të justifikuar vetveten?</span> <span class="verse"><a name="9">9</a>A ke ti një krah si ai i Perëndisë dhe a mund të të gjëmojë zëri sa zëri i tij?</span> <span class="verse"><a name="10">10</a>Stolisu, pra, me madhështi dhe madhëri, vishu me lavdi dhe me shkëlqim.</span> <span class="verse"><a name="11">11</a>Jepu rrugë tërbimeve të zemërimit tënd; shiko tërë mendjemëdhenjtë dhe uli,</span> <span class="verse"><a name="12">12</a>shiko tërë kryelartët dhe poshtëroji, dhe shtypi njerëzit e këqij kudo që të ndodhen.</span> <span class="verse"><a name="13">13</a>Varrosi të tërë në pluhur, mbylli në vende të fshehta.</span> <span class="verse"><a name="14">14</a>Atëherë edhe unë do të lëvdoj, sepse dora jote e djathtë të ka siguruar fitore.</span> <span class="verse"><a name="15">15</a>Shiko behemothin që e kam bërë njëlloj si ti; ai ha barin si kau.</span> <span class="verse"><a name="16">16</a>Ja, forca e tij qëndron në ijet dhe fuqia e tij në muskujt e barkut të tij.</span> <span class="verse"><a name="17">17</a>E lëkund bishtin e tij si një kedër; nervat e kofshëve të tij janë të thurura mirë.</span> <span class="verse"><a name="18">18</a>Kockat e tij janë si tuba prej bronzi; kockat e tij janë si shufra hekuri.</span> <span class="verse"><a name="19">19</a>Ai është e para nga veprat e Perëndisë; vetëm ai që e bëri mund t'i afrohet atij me shpatën e tij.</span> <span class="verse"><a name="20">20</a>Ndonëse malet prodhojnë ushqim për të, dhe aty tërë kafshët e fushave dëfrehen,</span> <span class="verse"><a name="21">21</a>ai shtrihet nën bimët e lotusit, në vende të fshehura në kallamishte dhe në moçale.</span> <span class="verse"><a name="22">22</a>Bimët e lotusit e mbulojnë me hijen e tyre, shelgjet e përroit e rrethojnë.</span> <span class="verse"><a name="23">23</a>Lumi mund të dalë nga shtrati i tij, por ai nuk ka frikë; është i sigurt nga vetja e tij, edhe sikur Jordani të sulej kundër gojës së tij.</span> <span class="verse"><a name="24">24</a>Kush, pra, mund ta zërë nga sytë apo t'i shpojë flegrat e hundës me gremça?</span> </p></div</div></div></body></html>