<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 22</strong></div><p><span class="verse"><a name="1">1</a>Atëherë Elifazi nga Temani u përgjigj dhe tha:</span> <span class="verse"><a name="2">2</a>&quot;A mundet vallë njeriu t'i sigurojë ndonjë përfitim Perëndisë? Me siguri i urti i sjell të mirë vetvetes.</span> <span class="verse"><a name="3">3</a>Çfarë kënaqësie ka prej saj i Plotfuqishmi, në rast se ti je i drejtë, ose çfarë përfitimi ka në qoftë se ti ke një sjellje të ndershme?</span> <span class="verse"><a name="4">4</a>Mos vallë nga frika që ka prej teje ai ndëshkon dhe hyn në gjyq me ty?</span> <span class="verse"><a name="5">5</a>Apo ka gjasë më shumë se kjo ka si shkak ligësinë tënde të madhe dhe fajet e tua të shumta?</span> <span class="verse"><a name="6">6</a>Pa arsye në fakt ti merrje pengje nga vëllezërit e tu dhe i zhvishje të zhveshurit nga rrobat e tyre.</span> <span class="verse"><a name="7">7</a>Nuk i jepje ujë të lodhurit dhe i refuzoje bukën të uriturit.</span> <span class="verse"><a name="8">8</a>Toka i përkiste njeriut të fuqishëm dhe banonte në të njeriu i nderuar.</span> <span class="verse"><a name="9">9</a>E ktheje gruan e ve me duar bosh, dhe krahët e jetimëve ishin të këputur.</span> <span class="verse"><a name="10">10</a>Ja pse je rrethuar kudo nga leqe dhe drithma të papritura të turbullojnë,</span> <span class="verse"><a name="11">11</a>ose një errësirë nuk të lejon të shikosh dhe një vërshim uji të përmbyt.</span> <span class="verse"><a name="12">12</a>A nuk është Perëndia lart në qiejt? Shiko yjet e larta, sa lart ndodhen!</span> <span class="verse"><a name="13">13</a>Dhe ti thua: &quot;Çfarë di Perëndia? A mund të gjykojë nëpërmjet territ të dendur?</span> <span class="verse"><a name="14">14</a>Re të dendura e mbulojnë dhe kështu nuk mund të shikojë, dhe shëtit mbi kupën e qiejve&quot;.</span> <span class="verse"><a name="15">15</a>A dëshiron ti të ndjekësh rrugën e lashtë të përshkruar prej kohe nga njerëzit e këqij,</span> <span class="verse"><a name="16">16</a>që e çuan larg para kohe, dhe themelin e të cilëve e mori një lum që vërshonte?</span> <span class="verse"><a name="17">17</a>Ata i thonin Perëndisë: &quot;Largohu nga ne! Çfarë mund të na bëjë i Plotfuqishmi?&quot;.</span> <span class="verse"><a name="18">18</a>Megjithatë Perëndia ua kishte mbushur shtëpitë me të mira. Por unë u rri larg këshillave të të pabesëve.</span> <span class="verse"><a name="19">19</a>Të drejtët e shohin këtë dhe gëzohen, dhe i pafajmi tallet me ta;</span> <span class="verse"><a name="20">20</a>po, me siguri, armiqtë tanë po shkatërrohen, dhe zjarri po përpin atë që mbetet.</span> <span class="verse"><a name="21">21</a>Pajtohu, pra, me Perëndinë dhe do të kesh siguri; kështu do të kesh mirëqënie.</span> <span class="verse"><a name="22">22</a>Prano udhëzime nga goja e tij dhe shtjeri fjalët e tij në zemrën tënde.</span> <span class="verse"><a name="23">23</a>Në rast se kthehesh tek i Plotfuqishmi, do të rimëkëmbesh; në qoftë se largon paudhësinë nga çadrat e tua</span> <span class="verse"><a name="24">24</a>dhe u hedh arin në pluhur dhe arin e Ofirit ndër gurët e përroit,</span> <span class="verse"><a name="25">25</a>atëherë i Plotfuqishmi do të jetë ari yt, thesari yt prej argjendi.</span> <span class="verse"><a name="26">26</a>Sepse atëherë do të gjesh kënaqësinë tënde tek i Plotfuqishmi dhe do të ngresh fytyrën në drejtim të Perëndisë.</span> <span class="verse"><a name="27">27</a>Do t'i lutesh dhe ai do të të plotësojë dëshirën dhe ti do të realizosh kushtet që ke lidhur.</span> <span class="verse"><a name="28">28</a>Do të vendosësh një gjë dhe ajo do të dalë mbarë, dhe mbi udhën tënde do të shkëlqejë drita.</span> <span class="verse"><a name="29">29</a>Kur do të poshtërojnë, ti do të thuash: &quot;Ngritja do të vijë&quot;. Ai do të përkrahë të përulurin</span> <span class="verse"><a name="30">30</a>dhe do të çlirojë edhe atë që nuk është i pafajmë; po, ai do të çlirohet nga shkaku i pastëtisë së duarve të tua&quot;.</span> </p></div</div></div></body></html>