<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 24</strong></div><p><span class="verse"><a name="1">1</a>&quot;Pse vallë i Plotfuqishmi nuk i rezervon vetes kohëra dhe ata që e njohin nuk shohin ditët e tij?</span> <span class="verse"><a name="2">2</a>Disa zhvendosin kufijtë, marrin me forcë kopetë dhe i çojnë në kullotë;</span> <span class="verse"><a name="3">3</a>u marrin gomarin jetimëve dhe marrin peng kaun e gruas së ve;</span> <span class="verse"><a name="4">4</a>i shtyjnë jashtë rruge nevojtarët, kështu tërë të varfrit e vendit janë të detyruar të fshihen.</span> <span class="verse"><a name="5">5</a>Ja ku janë, si gomarë të egjër në shkretëtirë dalin në punën e tyre herët në mëngjes për të kërkuar ushqim; shkretëtira jep ushqim për ta dhe për bijtë e tyre.</span> <span class="verse"><a name="6">6</a>Mbledhin forazhin e tyre në fushat dhe mbledhin vilet e pavjela në vreshtin e të pabesit.</span> <span class="verse"><a name="7">7</a>E kalojnë natën lakuriq, pa rroba, dhe nuk kanë me se të mbulohen nga të ftohtit.</span> <span class="verse"><a name="8">8</a>Të lagur nga rrebeshet që vijnë nga malet, për mungesë strehe shtrëngohen pas shkëmbinjve.</span> <span class="verse"><a name="9">9</a>Të tjerë e rrëmbejnë nga gjiri jetimin dhe marrin pengje nga të varfrit.</span> <span class="verse"><a name="10">10</a>E detyrojnë të varfrin të shkojë pa rroba dhe u marrin duajt të uriturve.</span> <span class="verse"><a name="11">11</a>Bëjnë vaj midis mureve të të pabesëve, e shtrydhin rrushin në trokull, por kanë etje.</span> <span class="verse"><a name="12">12</a>Vajtimi i atyre që po vdesin ngrihet nga qyteti, shpirti i të plagosurve kërkon ndihmë, por Perëndia nuk i vë mend të keqes që u ka bërë.</span> <span class="verse"><a name="13">13</a>Të tjerë janë armiq të dritës, nuk njohin rrugët e saj dhe nuk qëndrojnë në shtigjet e saj.</span> <span class="verse"><a name="14">14</a>Vrasësi ngrihet në të gdhirë, për të vrarë të varfrin dhe nevojtarin; natën përkundrazi sillet si vjedhësi.</span> <span class="verse"><a name="15">15</a>Syri i shkelësit të kurorës bashkëshortore pret muzgun duke menduar: &quot;Askush nuk do të më shohë&quot;, dhe vë një vel mbi fytyrën e tij.</span> <span class="verse"><a name="16">16</a>Natën depërtojnë nëpër shtëpitë; ditën rrinë mbyllur; nuk e njohin dritën.</span> <span class="verse"><a name="17">17</a>Mëngjesi është për ta si hija e vdekjes, sepse ata i njohin mirë tmerret e hijes së vdekjes.</span> <span class="verse"><a name="18">18</a>Kalojnë shpejt mbi sipërfaqen e ujërave, pjesa e tyre është e mallkuar mbi tokë, dhe askush nuk do të hynte më në vreshtat e tyre.</span> <span class="verse"><a name="19">19</a>Ashtu si thatësia dhe vapa tretin ujërat e dëborës, kështu bën edhe Sheoli me atë që ka mëkatuar.</span> <span class="verse"><a name="20">20</a>Gjiri i nënës e harron, krimbat e hanë duke e shijuar; atë nuk do ta kujtojnë më; i keqi do të pritet si një dru.</span> <span class="verse"><a name="21">21</a>Ai gëlltiste gruan shterpë që nuk ka fëmijë dhe nuk i bënte asnjë të mirë gruas së ve!</span> <span class="verse"><a name="22">22</a>Por Perëndia me forcën e tij tërheq tutje të fuqishmit dhe, në qoftë se shfaqen përsëri, asnjeri nuk mund të jetë i sigurt për jetën e tij.</span> <span class="verse"><a name="23">23</a>U jep siguri dhe ata i besojnë asaj; megjithatë sytë e tij kundrojnë rrugët e tyre.</span> <span class="verse"><a name="24">24</a>Ngrihen për pak kohë, por pastaj nuk janë më; rrëzohen dhe çohen tutje si gjithë të tjerët; priten si kokat e kallinjve të grurit.</span> <span class="verse"><a name="25">25</a>Në qoftë se nuk është kështu, kush mund të më përgënjeshtrojë dhe të shfuqizojë vlerën e fjalëve të mia?&quot;.</span> </p></div</div></div></body></html>