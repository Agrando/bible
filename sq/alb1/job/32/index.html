<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 32</strong></div><p><span class="verse"><a name="1">1</a>Atëherë këta tre njerëz nuk iu përgjigjën më Jobit, sepse ai e ndjente veten të drejtë.</span> <span class="verse"><a name="2">2</a>Por zemërimi i Elihut, birit të Barakelit, Buzitit, nga fisi i Ramit, u ndez kundër Jobit; zemërimi i tij u ndez, sepse ai e quante veten e tij të drejtë më tepër se Perëndia.</span> <span class="verse"><a name="3">3</a>Zemërimi i tij u ndez edhe kundër tre miqve të tij, sepse nuk kishin gjetur përgjigjen e drejtë, megjithëse e dënonin Jobin.</span> <span class="verse"><a name="4">4</a>Elihu kishte pritur për t'i folur Jobit, sepse ata ishin më të moshuar se ai.</span> <span class="verse"><a name="5">5</a>Por kur Elihu u bind që në gojën e këtyre tre njerëzve nuk kishte më përgjigje, ai u zemërua.</span> <span class="verse"><a name="6">6</a>Kështu Elihu, bir i Barakelit, Buzitit, mori fjalën dhe tha: &quot;Unë jam akoma i ri me moshë dhe ju jeni pleq; prandaj ngurrova dhe pata frikë t'ju parashtroj mendimin tim.</span> <span class="verse"><a name="7">7</a>Thoja: &quot;Do të flasë mosha dhe numri i madh i viteve do t'u mësojë diturinë&quot;.</span> <span class="verse"><a name="8">8</a>Por te njeriu ka një frymë, dhe është fryma i të Plotfuqishmit që i jep zgjuarsinë.</span> <span class="verse"><a name="9">9</a>Nuk janë detyrimisht të mëdhenjtë që kanë diturinë ose pleqtë që kuptojnë drejtësinë.</span> <span class="verse"><a name="10">10</a>Prandaj them: Dëgjomëni, do të shtroj edhe unë mendimin tim.</span> <span class="verse"><a name="11">11</a>Ja, prita fjalimet tuaja, dëgjova argumentat tuaja, ndërsa kërkonit të thonit diçka.</span> <span class="verse"><a name="12">12</a>Ju kam ndjekur me vëmendje, dhe ja, asnjëri prej jush nuk e bindi Jobin ose nuk iu përgjigj fjalëve të tij.</span> <span class="verse"><a name="13">13</a>Mos thoni, pra: &quot;Kemi gjetur diturinë; vetëm Perëndia mund ta mundë plotësisht, por jo njeriu!&quot;.</span> <span class="verse"><a name="14">14</a>Ai nuk i ka drejtuar fjalimet e tij kundër meje, prandaj nuk do t'i përgjigjem me fjalët tuaja.</span> <span class="verse"><a name="15">15</a>Janë hutuar, nuk përgjigjen më, nuk gjejnë fjalë.</span> <span class="verse"><a name="16">16</a>Duhet të pres akoma, sepse nuk flasin më, rrinë aty pa dhënë asnjë përgjigje.</span> <span class="verse"><a name="17">17</a>Do të paraqes edhe unë pjesën time, do të shtroj edhe unë mendimin tim.</span> <span class="verse"><a name="18">18</a>Sepse kam plot fjalë dhe fryma përbrenda më detyron.</span> <span class="verse"><a name="19">19</a>Ja, gjiri im është si vera që nuk ka një shfrim, si shakujt e rinj, gati për të plasur.</span> <span class="verse"><a name="20">20</a>Do të flas, pra, për të pasur një lehtësim të vogël, do të hap buzët dhe do të përgjigjem.</span> <span class="verse"><a name="21">21</a>Tani më lejoni të flas pa treguar anësi me asnjë dhe pa i bërë lajka kurrkujt;</span> <span class="verse"><a name="22">22</a>sepse unë nuk di të bëj lajka, përndryshe Krijuesi im do të më hiqte shpejt nga mesi&quot;.</span> </p></div</div></div></body></html>