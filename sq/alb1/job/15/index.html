<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 15</strong></div><p><span class="verse"><a name="1">1</a>Atëherë Elifazi nga Temani u përgjigj dhe tha:</span> <span class="verse"><a name="2">2</a>&quot;Një njeri i urtë a përgjigjet vallë me njohuri të kota, dhe a mbushet me erëra lindore?</span> <span class="verse"><a name="3">3</a>Diskuton vallë me ligjërata boshe dhe me fjalë që nuk shërbejnë për asgjë?</span> <span class="verse"><a name="4">4</a>Po, ti heq mëshirën dhe eliminon lutjen përpara Perëndisë.</span> <span class="verse"><a name="5">5</a>Sepse prapësia jote t'i sugjeron fjalët dhe ti po zgjedh gjuhën e dinakëve.</span> <span class="verse"><a name="6">6</a>Jo unë, por vetë goja jote të dënon, dhe vetë buzët e tua dëshmojnë kundër teje.</span> <span class="verse"><a name="7">7</a>A je ti vallë i pari njeri që ka lindur apo je formuar përpara kodrave?</span> <span class="verse"><a name="8">8</a>A e ke dëgjuar ti këshillën sekrete të Perëndisë apo vetëm ti zotëroke diturinë?</span> <span class="verse"><a name="9">9</a>Çfarë di ti që ne nuk e dimë, ose çfarë kupton ti që nuk e kuptojmë edhe ne?</span> <span class="verse"><a name="10">10</a>Midis nesh ka njerëz flokëbardhë dhe pleq më të thinjur se ati yt.</span> <span class="verse"><a name="11">11</a>Të duken gjëra të vogla përdëllimet e Perëndisë dhe fjalët e ëmbla që të drejton ty?</span> <span class="verse"><a name="12">12</a>Pse, pra, zemra jote të çon larg dhe pse sytë e tu vetëtijnë,</span> <span class="verse"><a name="13">13</a>duke e drejtuar zemërimin tënd kundër Perëndisë dhe duke nxjerrë nga goja jote fjalë të tilla?&quot;.</span> <span class="verse"><a name="14">14</a>&quot;Ç'është njeriu që ta konsiderojë veten të pastër dhe i linduri nga një grua për të qenë i drejtë?</span> <span class="verse"><a name="15">15</a>Ja, Perëndia nuk u zë besë as shenjtorëve të tij dhe qiejt nuk janë të pastër në sytë e tij;</span> <span class="verse"><a name="16">16</a>aq më pak një qenie e neveritshme dhe e korruptuar, njeriu, që e pi paudhësinë sikur të ishte ujë!</span> <span class="verse"><a name="17">17</a>Dua të të flas, më dëgjo; do të të tregoj atë që kam parë,</span> <span class="verse"><a name="18">18</a>atë që të urtit tregojnë pa fshehur asgjë nga sa kanë dëgjuar prej etërve të tyre,</span> <span class="verse"><a name="19">19</a>të cilëve vetëm iu dha ky vend dhe pa praninë e asnjë të huaji në radhët e tyre.</span> <span class="verse"><a name="20">20</a>I keqi heq dhembje tërë jetën e tij dhe vitet e caktuara për tiranin janë të numëruara.</span> <span class="verse"><a name="21">21</a>Zhurma të llahtarshme arrijnë në veshët e tij, dhe në kohën e bollëkut i sulet rrënuesi.</span> <span class="verse"><a name="22">22</a>Nuk ka shpresë kthimi nga errësira, dhe shpata e pret.</span> <span class="verse"><a name="23">23</a>Endet e kërkon bukë, po ku mund ta gjejë? Ai e di se dita e territ është përgatitur në krah të tij.</span> <span class="verse"><a name="24">24</a>Fatkeqësia dhe ankthi i shtien frikë, e sulmojnë si një mbret gati për betejë,</span> <span class="verse"><a name="25">25</a>sepse ka shtrirë dorën e tij kundër Perëndisë, ka sfiduar të Plotfuqishmin,</span> <span class="verse"><a name="26">26</a>duke u hedhur me kokëfortësi kundër tij me mburojat e tij të zbukuruara me tokëza.</span> <span class="verse"><a name="27">27</a>Ndonëse fytyra e tij është e mbuluar me dhjamë dhe ijet e tij janë fryrë nga shëndoshja e tepërt;</span> <span class="verse"><a name="28">28</a>ai banon në qytete të shkretuara, në shtëpi të pabanuara që do të katandisen në grumbuj gërmadhash.</span> <span class="verse"><a name="29">29</a>Ai nuk do të pasurohet dhe fati i tij nuk ka për të vazhduar, as edhe pasuria e tij nuk do të shtohet mbi tokë.</span> <span class="verse"><a name="30">30</a>Nuk do të arrijë të çlirohet nga terri, flaka do të thajë lastarët e tij, dhe do të çohet larg nga fryma e gojës së tij.</span> <span class="verse"><a name="31">31</a>Të mos mbështetet te kotësia; duke gënjyer veten, sepse kotësia ka për të qenë shpërblimi i tij.</span> <span class="verse"><a name="32">32</a>Do të kryhet para kohe, dhe degët e tij nuk do të gjelbërojnë më.</span> <span class="verse"><a name="33">33</a>Do të jetë si një hardhi nga e cila merret rrushi ende i papjekur, si ulliri nga i cili shkundet lulja.</span> <span class="verse"><a name="34">34</a>Sepse familja e hipokritëve do të jetë shterpë dhe zjarri do të përpijë çadrat e njeriut të korruptuar.</span> <span class="verse"><a name="35">35</a>Ata sajojnë paudhësinë dhe shkaktojnë shkatërrimin; në gjirin e tyre bluhet mashtrimi.</span> </p></div</div></div></body></html>