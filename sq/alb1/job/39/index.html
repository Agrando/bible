<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 39</strong></div><p><span class="verse"><a name="1">1</a>A e di ti kohën kur pjellin dhitë e malit apo ke vërejtur vallë pjelljen e drenushave?</span> <span class="verse"><a name="2">2</a>A di ti të numërosh muajt kur merr fund barra e tyre, apo njeh ti kohën kur duhet të pjellin?</span> <span class="verse"><a name="3">3</a>Mblidhen dhe pjellin të vegjlit e tyre, duke u dhënë fund kështu dhembjeve të tyre.</span> <span class="verse"><a name="4">4</a>Të vegjlit e tyre bëhen të fortë, rriten jashtë, shkëputen dhe nuk kthehen më pranë tyre.</span> <span class="verse"><a name="5">5</a>Kush lë të lirë gomarin e egër, kush e ka zgjidhur gomarin e egër,</span> <span class="verse"><a name="6">6</a>të cilit i kam caktuar të rrijë në shkretëtirë dhe tokën e kripur si banesë?</span> <span class="verse"><a name="7">7</a>Ai përçmon zhurmën e qytetit dhe nuk dëgjon britmat e asnjë zotërie.</span> <span class="verse"><a name="8">8</a>Hapësirat e gjera të maleve janë kullota e tij, dhe ai shkon dhe kërkon çdo gjë që është e gjelbër.</span> <span class="verse"><a name="9">9</a>Bualli vallë a pranon të të shërbejë ose të kalojë natën pranë grazhdit tënd?</span> <span class="verse"><a name="10">10</a>A mund ta lidhësh vallë buallin me litar që të lërojë tokën në hulli, ose të lesojë luginat pas teje?</span> <span class="verse"><a name="11">11</a>A do t'i kesh besim atij, sepse forca e tij është e madhe, ose do t'ia lësh atij punën tënde?</span> <span class="verse"><a name="12">12</a>A do të mbështetesh tek ai për të çuar në shtëpi grurin dhe për ta mbledhur në lëmë?</span> <span class="verse"><a name="13">13</a>Krahët e strucit rrahin tërë gaz, por ato nuk janë me siguri krahët dhe pendët e lejlekut.</span> <span class="verse"><a name="14">14</a>Ai në fakt i braktis vezët e tij për tokë dhe i lë të ngrohen në pluhur.</span> <span class="verse"><a name="15">15</a>duke harruar që një këmbë mund t'i shtypë ose një kafshë e fushave mund t'i shkelë.</span> <span class="verse"><a name="16">16</a>I trajton ashpër të vegjlit e tij, sikur të mos ishin të vetët; por lodhja e tij pa asnjë interes është e kotë,</span> <span class="verse"><a name="17">17</a>sepse Perëndia e ka lënë pa dituri dhe nuk i ka dhënë zgjuarsi.</span> <span class="verse"><a name="18">18</a>Por kur ngrihet më këmbë për të ikur, tallet me kalin dhe me kalorësin e tij.</span> <span class="verse"><a name="19">19</a>A je ti ai që i ke dhënë forcën kalit dhe ia ke veshur qafën me jele që valëviten?</span> <span class="verse"><a name="20">20</a>A je ti ai që e bën të kërcejë si një karkalec? Hingëllima e tij krenare të kall tmerr.</span> <span class="verse"><a name="21">21</a>Çukërmon në luginë duke u kënaqur nga forca e tij; sulet në mes të kacafytjes me armë.</span> <span class="verse"><a name="22">22</a>Përbuz frikën dhe nuk trembet, as zmbrapset përpara shpatës.</span> <span class="verse"><a name="23">23</a>Mbi të kërcet këllëfi i shigjetave, shtiza që vetëtin dhe ushta.</span> <span class="verse"><a name="24">24</a>Me zjarr dhe vrull i zhduk distancat dhe nuk qëndron në vend kur bie buria.</span> <span class="verse"><a name="25">25</a>Që në dëgjimin e parë të burisë, ai thotë: &quot;Aha&quot;!, dhe e nuhat nga larg betejën, zërin kumbues të kapitenëve dhe britmën e luftës.</span> <span class="verse"><a name="26">26</a>Mos vallë për shkak të zgjuarsisë sate ngrihet e fluturon krahathati dhe i hap krahët e tij drejt jugut?</span> <span class="verse"><a name="27">27</a>Éshtë vallë nën komandën tënde që shqiponja ngrihet lart dhe e bën folenë e saj në vende të larta?</span> <span class="verse"><a name="28">28</a>Banon mbi shkëmbinj dhe qëndron mbi krepa të rrëpirta.</span> <span class="verse"><a name="29">29</a>Nga lart ajo përgjon gjahun dhe sytë e saj vrojtojnë larg.</span> <span class="verse"><a name="30">30</a>Të vegjlit e saj thithin gjak dhe, ku ka të vrarë, atje ndodhet ajo&quot;.</span> </p></div</div></div></body></html>