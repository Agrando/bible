<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 34</strong></div><p><span class="verse"><a name="1">1</a>Elihu nisi përsëri të flasë dhe tha:</span> <span class="verse"><a name="2">2</a>&quot;Dëgjoni, o njerëz të urtë, fjalët e mia, dhe ju, njerëz të ditur, ma vini veshin!</span> <span class="verse"><a name="3">3</a>Sepse veshi i shqyrton fjalët, ashtu si qiellza i shijon ushqimet.</span> <span class="verse"><a name="4">4</a>Le të zgjedhim ne vetë atë që është e drejtë të pranojmë midis nesh atë që është e mirë.</span> <span class="verse"><a name="5">5</a>Sepse Jobi ka thënë: &quot;Jam i drejtë, por Perëndia më ka hequr drejtësinë time.</span> <span class="verse"><a name="6">6</a>A duhet të gënjej kundër drejtësisë sime? Plaga ime është e pashërueshme, megjithëse jam pa mëkat&quot;.</span> <span class="verse"><a name="7">7</a>Kush është si Jobi, që e pi përqeshjen si ujin,</span> <span class="verse"><a name="8">8</a>që ecën bashkë me keqbërësit dhe shkon bashkë me njerëzit e këqij?</span> <span class="verse"><a name="9">9</a>Sepse ka thënë: &quot;Nuk i vlen fare njeriut të vendosë kënaqësinë e tij te Perëndia&quot;.</span> <span class="verse"><a name="10">10</a>Më dëgjoni, pra, o njerëz me mend! Qoftë larg Perëndisë paudhësia dhe ligësia qoftë larg të Plotfuqishmit!</span> <span class="verse"><a name="11">11</a>Sepse ai ia kthen njeriut sipas veprave të tij dhe secilin e bën të gjejë shpërblimin për sjelljen e tij.</span> <span class="verse"><a name="12">12</a>Sigurisht Perëndia nuk kryen të keqen dhe i Plotfuqishmi nuk shtrembëron drejtësinë.</span> <span class="verse"><a name="13">13</a>Kush i ka besuar kujdesin për tokën, ose kush e ka vendosur mbi tërë botën?</span> <span class="verse"><a name="14">14</a>Në qoftë se Perëndia duhet të vendoste në zemër të vet të tërhiqte mbi vete Frymën e tij dhe frymën e tij,</span> <span class="verse"><a name="15">15</a>çdo mish do të shkatërrohej njëkohësisht, dhe njeriu do të kthehej në pluhur.</span> <span class="verse"><a name="16">16</a>Në qoftë se ke mend, dëgjoje këtë, vër veshin për të dëgjuar atë që po të them.</span> <span class="verse"><a name="17">17</a>A mund të qeverisë ai që urren drejtësinë? A guxon ti të dënosh të Drejtin, të Fuqishmin?</span> <span class="verse"><a name="18">18</a>Ai që i thotë një mbreti: &quot;Je për t'u përbuzur&quot; dhe princave: &quot;Jeni të këqij&quot;.</span> <span class="verse"><a name="19">19</a>Por ai nuk bën asnjë anësi me të mëdhenjtë dhe as e konsideron të pasurin më tepër se të varfrin, sepse të gjithë janë vepra e duarve të tij.</span> <span class="verse"><a name="20">20</a>Në një çast ata vdesin; në mesin e natës njerëzia tronditet dhe zhduket, të fuqishmit çohen tutje pa dorë njeriu.</span> <span class="verse"><a name="21">21</a>Sepse ai i mban sytë te rrugët e njeriut, dhe shikon tërë hapat e tij.</span> <span class="verse"><a name="22">22</a>Nuk ka terr as hije vdekjeje, ku mund të fshihen njerëzit e këqij.</span> <span class="verse"><a name="23">23</a>Në fakt Perëndia nuk ka nevojë ta kqyrë gjatë një njeri para se ta nxjerrë për gjykim para tij.</span> <span class="verse"><a name="24">24</a>Ai i ligështon të fuqishmit pa bërë hetim dhe vë të tjerë në vendin e tyre.</span> <span class="verse"><a name="25">25</a>Duke qenë se i njeh veprat e tyre, i rrëzon natën dhe ata shkatërrohen;</span> <span class="verse"><a name="26">26</a>i godet si njerëz të këqij para syve të të gjithëve,</span> <span class="verse"><a name="27">27</a>sepse janë larguar nga ai pa u kujdesur për rrugët e tij,</span> <span class="verse"><a name="28">28</a>deri sa të arrijë tek ai britma e të varfrit, sepse ai dëgjon britmën e të pikëlluarve.</span> <span class="verse"><a name="29">29</a>Kur Perëndia jep qetësinë, kush do ta dënojë? Kur fsheh fytyrën e tij, kush do të mund ta shikojë, qoftë kundër një kombi të tërë ose kundër një njeriu të vetëm,</span> <span class="verse"><a name="30">30</a>për të penguar që i pabesi të mbretërojë dhe që populli të zihet ndër leqe?</span> <span class="verse"><a name="31">31</a>Dikush mund t'i thotë Perëndisë: &quot;Unë e mbart fajin tim, po nuk do ta bëj më të keqen;</span> <span class="verse"><a name="32">32</a>tregomë atë që nuk arrij të shikoj; në rast se kam kryer ndonjë paudhësi, nuk do ta bëj më&quot;?</span> <span class="verse"><a name="33">33</a>A duhet të të shpërblejë ai në bazë të konditave të tua, sepse ti nuk pranon gjykimin e tij? Ti duhet të zgjedhësh dhe jo unë; prandaj thuaj atë që di.</span> <span class="verse"><a name="34">34</a>Njerëzit me mend; si çdo njeri i urtë që më dëgjon, do të më thonë:</span> <span class="verse"><a name="35">35</a>&quot;Jobi flet pa mend, fjalët e tij nuk kanë dituri&quot;.</span> <span class="verse"><a name="36">36</a>Le të provohet Jobi deri në fund, sepse përgjigjet e tij janë si ato të njerëzve të këqij,</span> <span class="verse"><a name="37">37</a>sepse i shton mëkatit të tij revoltën, rreh duart mes nesh dhe i shumëzon fjalët e tij kundër Perëndisë&quot;.</span> </p></div</div></div></body></html>