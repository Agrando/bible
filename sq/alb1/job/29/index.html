<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 29</strong></div><p><span class="verse"><a name="1">1</a>Jobi e rifilloi ligjëratën e tij dhe tha:</span> <span class="verse"><a name="2">2</a>&quot;Ah, sikur të isha si në muajt e së kaluarës, si në ditët kur Perëndia më mbronte,</span> <span class="verse"><a name="3">3</a>kur llamba e tij shkëlqente mbi kokën time dhe me dritën e saj ecja në mes të errësirës;</span> <span class="verse"><a name="4">4</a>siç isha në ditët e pjekurisë sime, kur mendja e fshehtë e Perëndisë kujdesej për çadrën time,</span> <span class="verse"><a name="5">5</a>kur i Plotfuqishmi ishte akoma me mua dhe bijtë e mi më rrinin përqark;</span> <span class="verse"><a name="6">6</a>kur laja këmbët e mia në gjalpë dhe shkëmbi derdhte për mua rrëke vaji.</span> <span class="verse"><a name="7">7</a>Kur dilja ne drejtim të portës së qytetit dhe ngrija fronin tim në shesh,</span> <span class="verse"><a name="8">8</a>të rinjtë, duke më parë, hiqeshin mënjanë, pleqtë ngriheshin dhe qëndronin më këmbë;</span> <span class="verse"><a name="9">9</a>princat ndërprisnin bisedat dhe vinin dorën mbi gojë;</span> <span class="verse"><a name="10">10</a>zëri i krerëve bëhej më i dobët dhe gjuha e tyre ngjitej te qiellza.</span> <span class="verse"><a name="11">11</a>veshi që më dëgjonte, më shpallte të lumtur, dhe syri që më shihte, dëshmonte për mua,</span> <span class="verse"><a name="12">12</a>sepse çliroja të varfrin që klithte për ndihmë, dhe jetimin që nuk kishte njeri që ta ndihmonte.</span> <span class="verse"><a name="13">13</a>Bekimi i atij që ishte duke vdekur zbriste mbi mua dhe unë e gëzoja zemrën e gruas së ve.</span> <span class="verse"><a name="14">14</a>Isha i veshur me drejtësi dhe ajo më mbulonte; drejtësia ime më shërbente si mantel dhe si çallmë.</span> <span class="verse"><a name="15">15</a>Isha sy për të verbërin dhe këmbë për çalamanin;</span> <span class="verse"><a name="16">16</a>isha një baba për të varfrit dhe hetoja rastin që nuk njihja.</span> <span class="verse"><a name="17">17</a>I thyeja nofullat njeriut të keq dhe rrëmbeja gjahun nga dhëmbët e tij.</span> <span class="verse"><a name="18">18</a>Dhe mendoja: &quot;Kam për të vdekur në folenë time dhe do të shumëzoj ditët e mia si rëra;</span> <span class="verse"><a name="19">19</a>rrënjët e mia do të zgjaten në drejtim të ujërave, vesa do të qëndrojë tërë natën në degën time;</span> <span class="verse"><a name="20">20</a>lavdia ime do të jetë gjithnjë e re tek unë dhe harku im do të fitojë forcë të re në dorën time&quot;.</span> <span class="verse"><a name="21">21</a>Të pranishmit më dëgjonin duke pritur dhe heshtnin për të dëgjuar këshillën time.</span> <span class="verse"><a name="22">22</a>Mbas fjalës sime ata nuk përgjigjeshin, dhe fjalët e mia binin mbi ta si pika vese.</span> <span class="verse"><a name="23">23</a>Më prisnin ashtu si pritet shiu dhe hapnin gojën e tyre si për shiun e fundit.</span> <span class="verse"><a name="24">24</a>Unë u buzëqeshja kur kishin humbur besimin, dhe nuk mund ta pakësonin dritën e fytyrës sime.</span> <span class="verse"><a name="25">25</a>Kur shkoja tek ata, ulesha si kryetar dhe rrija si një mbret midis trupave të tij, si një që ngushëllon të dëshpëruarit.</span> </p></div</div></div></body></html>