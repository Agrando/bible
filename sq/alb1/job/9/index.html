<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 9</strong></div><p><span class="verse"><a name="1">1</a>Atëherë Jobi u përgjigj dhe tha:</span> <span class="verse"><a name="2">2</a>&quot;Po, unë e di që është kështu, por si mund të jetë i drejtë njeriu përpara Perëndisë?</span> <span class="verse"><a name="3">3</a>Në rast se dikush dëshiron të diskutojë me të, nuk mund t'i përgjigjet veçse një herë mbi një mijë.</span> <span class="verse"><a name="4">4</a>Perëndia është i urtë nga zemra dhe i fuqishëm nga forca, kush, pra, u fortësua kundër tij dhe i shkoi mbarë?</span> <span class="verse"><a name="5">5</a>Ai vendos malet dhe ato nuk e dijnë që ai i përmbys në zemërimin e tij.</span> <span class="verse"><a name="6">6</a>Ai e tund dheun nga vendi i tij, dhe kollonat e tij dridhen.</span> <span class="verse"><a name="7">7</a>Urdhëron diellin, dhe ai nuk lind, dhe vulos yjet.</span> <span class="verse"><a name="8">8</a>I vetëm shpalos qiejt dhe ecën mbi valët e larta të detit.</span> <span class="verse"><a name="9">9</a>Ka bërë Arushën dhe Orionin, Plejadat dhe krahinat e jugut.</span> <span class="verse"><a name="10">10</a>Ai bën gjëra të mëdha dhe që nuk mund të hetohen, po, mrekulli të panumërta.</span> <span class="verse"><a name="11">11</a>Ja, më kalon afër dhe nuk e shoh, kalon tutje dhe nuk e kuptoj.</span> <span class="verse"><a name="12">12</a>Ja, ai kap gjahun dhe kush mund t'ia rimarrë? Kush mund t'i thotë: &quot;Çfarë po bën?&quot;.</span> <span class="verse"><a name="13">13</a>Perëndia nuk e tërheq zemërimin e tij; poshtë tij përkulen ndihmësit e Rahabit.</span> <span class="verse"><a name="14">14</a>Si mund t'i përgjigjem, pra, dhe të zgjedh fjalët e mia për të diskutuar me të?</span> <span class="verse"><a name="15">15</a>Edhe sikur të kisha të drejtë, nuk do të kisha mundësi t'i përgjigjem, por do t'i kërkoja mëshirë gjyqtarit tim.</span> <span class="verse"><a name="16">16</a>Në rast se unë e thërres dhe ai më përgjigjet, nuk mund të besoj akoma se e ka dëgjuar zërin tim,</span> <span class="verse"><a name="17">17</a>ai, që më godet me furtunën, dhe i shumëzon plagët e mia pa shkak.</span> <span class="verse"><a name="18">18</a>Nuk më lë të marr frymë, përkundrazi më mbush me hidhërime.</span> <span class="verse"><a name="19">19</a>Edhe në qoftë se bëhet fjalë për forcën, ja, ai është i fuqishëm; por sa për gjykimin, kush do të më caktojë një ditë për t'u paraqitur?</span> <span class="verse"><a name="20">20</a>Edhe sikur të isha i drejtë, vetë të folurit tim do të më dënonte; edhe sikur të isha i ndershëm, ai do të provonte se jam i çoroditur.</span> <span class="verse"><a name="21">21</a>Jam i ndershëm, por nuk e çmoj fare veten time dhe e përçmoj jetën time.</span> <span class="verse"><a name="22">22</a>Éshtë e njëjta gjë, prandaj them: &quot;Ai shkatërron njeriun e ndershëm dhe të keqin&quot;.</span> <span class="verse"><a name="23">23</a>Në qoftë se një fatkeqësi mbjell papritur vdekjen, ai qesh me vuajtjen e të pafajmëve.</span> <span class="verse"><a name="24">24</a>Toka u është dhënë në dorë të këqijve; ai u vesh sytë gjyqtarëve të saj; po të mos jetë ai, kush mund të ishte, pra?</span> <span class="verse"><a name="25">25</a>Tani ditët e mia kalojnë më shpejt se një vrapues, ikin pa parë asnjë të mirë.</span> <span class="verse"><a name="26">26</a>Ikin shpejt si anijet prej xunkthi, si shqiponja që sulet mbi gjahun e vet.</span> <span class="verse"><a name="27">27</a>Në qoftë se them: &quot;Dua ta harroj vajtimin, ta lë pamjen time të trishtuar dhe të tregohem i gëzuar&quot;,</span> <span class="verse"><a name="28">28</a>më hyn frika për të gjitha dhembjet e mia; e di mirë që ti nuk do të më konsiderosh të pafajshëm.</span> <span class="verse"><a name="29">29</a>Në qoftë se jam i dënuar tanimë, pse të lodhem më kot?</span> <span class="verse"><a name="30">30</a>Edhe sikur të lahesha me borë dhe të pastroja duart e mia me sodë,</span> <span class="verse"><a name="31">31</a>ti do të më hidhje në baltën e një grope, edhe vetë rrobat e mia do të më kishin lemeri.</span> <span class="verse"><a name="32">32</a>Në të vërtetë ai nuk është një njeri si unë, të cilit mund t'i përgjigjemi dhe të dalim në gjyq bashkë.</span> <span class="verse"><a name="33">33</a>Nuk ka asnjë arbitër midis nesh, që të vërë dorën mbi ne të dy.</span> <span class="verse"><a name="34">34</a>Le të largojë nga unë shkopin e tij, tmerri i tij të mos më trembë.</span> <span class="verse"><a name="35">35</a>Atëherë do të mund të flas pa pasur frikë prej tij, sepse nuk jam kështu me veten time.</span> </p></div</div></div></body></html>