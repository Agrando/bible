<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 21</strong></div><p><span class="verse"><a name="1">1</a>Atëherë Jobi u përgjigj dhe tha:</span> <span class="verse"><a name="2">2</a>&quot;Dëgjoni me kujdes atë që kam për të thënë, dhe kjo të jetë kënaqësia që më jepni.</span> <span class="verse"><a name="3">3</a>Kini durim me mua dhe më lini të flas dhe, kur të kem folur, edhe talluni me mua.</span> <span class="verse"><a name="4">4</a>A ankohem vallë për një njeri? Dhe pse fryma ime nuk duhet të trishtohet?</span> <span class="verse"><a name="5">5</a>Shikomëni dhe habituni, dhe vini dorën mbi gojë.</span> <span class="verse"><a name="6">6</a>Kur e mendoj, më zë frika dhe mishi im fillon të dridhet.</span> <span class="verse"><a name="7">7</a>Pse, pra, jetojnë të pabesët dhe pse plaken dhe shtojnë pasuritë e tyre?</span> <span class="verse"><a name="8">8</a>Pasardhësit e tyre fuqizohen bashkë me ta nën vështrimet e tyre dhe fëmijët e tyre lulëzojnë në sytë e tyre.</span> <span class="verse"><a name="9">9</a>Shtëpitë e tyre janë në siguri, pa tmerre, dhe fshikulli i Perëndisë nuk rëndon mbi ta.</span> <span class="verse"><a name="10">10</a>Demi i tyre mbars dhe nuk gabon, lopa e tyre pjell pa dështuar.</span> <span class="verse"><a name="11">11</a>Dërgojnë jashtë si një kope të vegjlit e tyre dhe bijtë e tyre hedhin valle.</span> <span class="verse"><a name="12">12</a>Këndojnë në tingujt e timpanit dhe të qestes dhe kënaqen me zërin e flautit.</span> <span class="verse"><a name="13">13</a>I kalojnë në mirëqënie ditët e tyre, pastaj një çast zbresin në Sheol.</span> <span class="verse"><a name="14">14</a>Megjithatë i thonin Perëndisë: &quot;Largohu nga ne, sepse nuk dëshirojmë aspak të njohim rrugët e tua.</span> <span class="verse"><a name="15">15</a>Kush është i Plotfuqishmi të cilit duhet t'i shërbejmë? Ç'përfitojmë veç kësaj kur e lusim?&quot;.</span> <span class="verse"><a name="16">16</a>Ja, begatia e tyre a nuk është vallë në duart e tyre? Këshilla e të pabesëve është mjaft larg meje.</span> <span class="verse"><a name="17">17</a>Sa herë shuhet llamba e të këqijve ose shkatërrimi bie mbi ta, vuajtjet që Perëndia cakton në zemërimin e tij?</span> <span class="verse"><a name="18">18</a>A janë ata si kashta përpara erës ose si byku që e merr me vete stuhia?</span> <span class="verse"><a name="19">19</a>Ju thoni se Perëndia ruan dënimin e paudhësisë së dikujt për bijtë e tij. Ta shpaguajë Perëndia, që ai të mund ta kuptojë.</span> <span class="verse"><a name="20">20</a>Të shohë me sytë e tij shkatërrimin e vet dhe të pijë nga zemërimi i të Plotfuqishmit!</span> <span class="verse"><a name="21">21</a>Çfarë i hyn në punë në fakt shtëpia e tij mbas vdekjes, kur numri i muajve të tij është mbushur?</span> <span class="verse"><a name="22">22</a>A mundet ndokush t'i mësojë Perëndisë njohuri, atij që gjykon ata që ndodhen atje lart?</span> <span class="verse"><a name="23">23</a>Dikush vdes kur ka plot fuqi, i qetë dhe i sigurt;</span> <span class="verse"><a name="24">24</a>ka kovat plot me qumësht dhe palca e kockave të tij është e freskët.</span> <span class="verse"><a name="25">25</a>Një tjetër përkundrazi vdes me shpirt të hidhëruar, pa pasë shijuar kurrë të mirën.</span> <span class="verse"><a name="26">26</a>Që të dy dergjen bashkë në pluhur dhe krimbat i mbulojnë.</span> <span class="verse"><a name="27">27</a>Ja, unë i njoh mendimet tuaja dhe planet me të cilat doni të ushtroni dhunën kundër meje.</span> <span class="verse"><a name="28">28</a>Në fakt ju thoni: &quot;Ku është shtëpia e princit, dhe ku është çadra, banesa e njerëzve të këqij?&quot;.</span> <span class="verse"><a name="29">29</a>Nuk i keni pyetur ata që udhëtojnë dhe nuk i njihni shenjat e tyre?</span> <span class="verse"><a name="30">30</a>Njerëzit e këqij në fakt shpëtojnë ditën e shkatërrimit dhe çohen në shpëtim ditën e zemërimit.</span> <span class="verse"><a name="31">31</a>Kush e qorton për sjelljen e tij dhe kush i jep shpagim për atë që ka bërë?</span> <span class="verse"><a name="32">32</a>Atë e çojnë në varr dhe i bëjnë roje varrit të tij.</span> <span class="verse"><a name="33">33</a>Plisat e luginës do të jenë të ëmbël për të; tërë njerëzia do ta ndjekë, ndërsa një mori pa fund i shkon para.</span> <span class="verse"><a name="34">34</a>Si mund të më ngushëlloni pra, me fjalë të kota, kur nga fjalët tuaja nuk mbetet veçse gënjeshtra?&quot;.</span> </p></div</div></div></body></html>