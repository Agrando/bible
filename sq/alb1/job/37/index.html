<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 37</strong></div><p><span class="verse"><a name="1">1</a>Prandaj zemra ime dridhet dhe brof jashtë vendit të saj.</span> <span class="verse"><a name="2">2</a>Dëgjoni me vëmendje shungullimën e zërit të saj, gjëmimin që del nga goja e saj!</span> <span class="verse"><a name="3">3</a>Ai lëshon vetëtimën e tij nën gjithë qiellin dhe deri në skajet e tokës.</span> <span class="verse"><a name="4">4</a>Prapa tij një zë vrumbullon; ai gjëmon me zërin e tij madhështor; ai nuk i përmban kur dëgjohet zëri i tij.</span> <span class="verse"><a name="5">5</a>Perëndia gjëmon në mënyrë të mrekullueshme me zërin e tij dhe bën gjëra të mëdha që nuk mund t'i kuptojmë.</span> <span class="verse"><a name="6">6</a>I thotë në fakt borës: &quot;Bjerë mbi tokë&quot;, ia thotë si shirave të lehta ashtu dhe shirave të rrebeshta.</span> <span class="verse"><a name="7">7</a>Ai ndal dorën e çdo njeriu, me qëllim që të gjithë vdekatarët të mund të njohin veprat e tij.</span> <span class="verse"><a name="8">8</a>Bishat hyjnë në strukat e tyre dhe rrinë në strofkat e tyre.</span> <span class="verse"><a name="9">9</a>Nga vendet më të largëta të jugut vjen stuhia dhe të ftohtit nga erërat e acarta të veriut.</span> <span class="verse"><a name="10">10</a>Me frymën e Perëndisë formohet akulli dhe shtrirja e ujërave tërhiqet.</span> <span class="verse"><a name="11">11</a>I ngarkon retë e dendura me lagështirë dhe i shpërndan larg retë e tij dritëplota.</span> <span class="verse"><a name="12">12</a>Ato enden në qiell kudo, duke ndryshuar drejtimin në bazë të drejtimit të tij, për të kryer çfarëdo gjë që ai urdhëron mbi faqen e tokës së banuar.</span> <span class="verse"><a name="13">13</a>I dërgon o për dënim, o për tokën e tij o për mirësi.</span> <span class="verse"><a name="14">14</a>Dëgjo këtë, o Job, ndalu dhe merr parasysh mrekullitë e Perëndisë!</span> <span class="verse"><a name="15">15</a>A e di ti si i drejton Perëndia dhe si bën të shkëlqejë shkrepëtima e reve të tij?</span> <span class="verse"><a name="16">16</a>A e di ti si rrinë pezull retë në ajër, mrekullitë e atij që i di të gjitha?</span> <span class="verse"><a name="17">17</a>A e di ti përse rrobat e tua janë të ngrohta, kur toka pushon për shkak të erës së jugut?</span> <span class="verse"><a name="18">18</a>Vallë a e ke shtrirë ti bashkë me të kupën qiellore, duke e bërë të fortë si një pasqyrë prej metali të shkrirë?</span> <span class="verse"><a name="19">19</a>Na mëso se çfarë duhet t'i themi, sepse ne nuk mund të përgatisim shkakun tonë për errësirën.</span> <span class="verse"><a name="20">20</a>A mund t'i thuhet vallë se unë dua të flas? Në rast se një njeri duhet të fliste, do të shkatërrohej me siguri.</span> <span class="verse"><a name="21">21</a>Edhe tani askush nuk mund ta shikojë diellin me ngulm kur shkëlqen në qiell, mbas kalimit të erës që e ka bërë pa re.</span> <span class="verse"><a name="22">22</a>Koha e bukur vjen nga veriu, por rreth Perëndisë kemi një madhështi të hatashme.</span> <span class="verse"><a name="23">23</a>Të Plotfuqishmin ne nuk mund ta arrijmë. Ai është i madhërishëm për nga fuqia, nga ndershmëria dhe nga drejtësia; ai nuk shtyp asnjeri.</span> <span class="verse"><a name="24">24</a>Prandaj njerëzit e kanë frikë; por ai nuk e përfill atë që e quan veten të ditur&quot;.</span> </p></div</div></div></body></html>