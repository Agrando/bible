<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/job">Job</a> &gt <strong>Chapter 38</strong></div><p><span class="verse"><a name="1">1</a>Atëherë Zoti iu përgjigj Jobit në mes të furtunës dhe i tha:</span> <span class="verse"><a name="2">2</a>&quot;Kush është ai që e errëson planin tim me fjalë që nuk kanë kuptim?</span> <span class="verse"><a name="3">3</a>Mirë, pra, ngjishe brezin si një trim; unë do të të pyes dhe ti do të më përgjigjesh.</span> <span class="verse"><a name="4">4</a>Ku ishe kur unë hidhja themelet e tokës? Thuaje, në rast se ke aq zgjuarsi.</span> <span class="verse"><a name="5">5</a>Kush ka vendosur përmasat e saj, në rast se e di, ose kush ka vënë mbi të litarin për ta matur?</span> <span class="verse"><a name="6">6</a>Ku janë vendosur themelet e saj, ose kush ia vuri gurin qoshes,</span> <span class="verse"><a name="7">7</a>kur yjet e mëngjesit këndonin të gjithë së bashku dhe tërë bijtë e Perëndisë lëshonin britma gëzimi?</span> <span class="verse"><a name="8">8</a>Kush e mbylli me porta detin kur shpërtheu duke dalë nga gjiri i nënës,</span> <span class="verse"><a name="9">9</a>kur i dhashë retë për rroba dhe terrin për pelena?</span> <span class="verse"><a name="10">10</a>Kur i caktova një kufi dhe i vendosa shufra hekuri dhe porta,</span> <span class="verse"><a name="11">11</a>dhe thashë: &quot;Ti do të arrish deri këtu, por jo më tutje; këtu do të ndalen valët e tua krenare!&quot;?</span> <span class="verse"><a name="12">12</a>Që kur se ti jeton a ke dhënë urdhra në mëngjes ose i ke treguar vendin agimit,</span> <span class="verse"><a name="13">13</a>që ai të kapë skajet e tokës dhe të tronditë njerëzit e këqij?</span> <span class="verse"><a name="14">14</a>Ndërron trajtë si argjila nën vulë dhe shquhet si një veshje.</span> <span class="verse"><a name="15">15</a>Njerëzve të këqij u mohohet drita dhe krahu i ngritur u copëtohet.</span> <span class="verse"><a name="16">16</a>A ke arritur vallë deri në burimet e detit ose a ke vajtur vallë në kërkim të thellësirave të humnerës?</span> <span class="verse"><a name="17">17</a>Të janë treguar portat e vdekjes, apo ke parë vallë portat e hijes së vdekjes?</span> <span class="verse"><a name="18">18</a>A e ke vënë re gjerësinë e tokës. Thuaje, në rast se i di të gjitha këto!</span> <span class="verse"><a name="19">19</a>Ku është rruga që të çon në banesën e dritës? Dhe terri, ku është vendi i tij,</span> <span class="verse"><a name="20">20</a>që ti të mund t'i çosh në vendin e tij, dhe të mund të njohësh shtigjet që të çojnë në shtëpinë e tij?</span> <span class="verse"><a name="21">21</a>Ti e di, sepse atëherë kishe lindur, dhe numri i ditëve të tua është i madh.</span> <span class="verse"><a name="22">22</a>Vallë, a ke hyrë ndonjë herë në depozitat e borës ose a ke parë vallë depozitat e breshërit</span> <span class="verse"><a name="23">23</a>që unë i mbaj në ruajtje për kohërat e fatkeqësive, për ditën e betejës dhe të luftës?</span> <span class="verse"><a name="24">24</a>Nëpër çfarë rruge përhapet drita ose përhapet era e lindjes mbi tokë?</span> <span class="verse"><a name="25">25</a>Kush ka hapur një kanal për ujërat që vërshojnë dhe rrugën për bubullimën e rrufeve,</span> <span class="verse"><a name="26">26</a>që të bjerë shi mbi tokë të pabanuar, mbi një shkretëtirë, ku nuk ka asnjë njeri,</span> <span class="verse"><a name="27">27</a>për të shuar etjen e shkretëtirave të mjeruara, për të bërë që të mbijë dhe të rritet bari?</span> <span class="verse"><a name="28">28</a>Shiu, vallë, a ka një baba? Ose kush i prodhon pikat e vesës?</span> <span class="verse"><a name="29">29</a>Nga gjiri i kujt del akulli dhe kush e krijon brymën e qiellit?</span> <span class="verse"><a name="30">30</a>Ujërat ngurtësohen si guri dhe sipërfaqja e humnerës ngrin.</span> <span class="verse"><a name="31">31</a>A mund t'i bashkosh ti lidhjet e Plejadave, apo të zgjidhësh vargjet e Orionit?</span> <span class="verse"><a name="32">32</a>A i bën ti të duken yllësitë në kohën e tyre, apo e drejton ti Arushën e Madhe me të vegjlit e saj?</span> <span class="verse"><a name="33">33</a>A i njeh ti ligjet e qiellit, ose a mund të vendosësh ti sundimin e tyre mbi tokë?</span> <span class="verse"><a name="34">34</a>A mund ta çosh zërin tënd deri në retë me qëllim që të mbulohesh nga shiu i bollshëm?</span> <span class="verse"><a name="35">35</a>Mos je ti ai që hedh rrufetë atje ku duhet të shkojnë, duke thënë: &quot;Ja ku jam?&quot;.</span> <span class="verse"><a name="36">36</a>Kush e ka vënë diturinë në mendje, ose kush i ka dhënë gjykim zemrës?</span> <span class="verse"><a name="37">37</a>Kush numëron retë me anë të diturisë, dhe kush derdh shakujt e qiellit</span> <span class="verse"><a name="38">38</a>kur pluhuri shkrihet në një masë dhe plisat bashkohen midis tyre?</span> <span class="verse"><a name="39">39</a>A mund ta gjuash ti gjahun për luaneshën apo të ngopësh të vegjlit e uritur të luanit,</span> <span class="verse"><a name="40">40</a>kur struken në strofkat e tyre apo rrinë në pritë në strukën e tyre?</span> <span class="verse"><a name="41">41</a>Kush i siguron korbit ushqimin e tij, kur zogjtë e tij i thërrasin Perëndisë dhe enden pa ushqim?</span> </p></div</div></div></body></html>