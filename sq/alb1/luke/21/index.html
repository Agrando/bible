<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 21</strong></div><p><span class="verse"><a name="1">1</a>Pastaj Jezusi i çoi sytë dhe pa pasanikët që qitnin dhuratat e tyre në arkën e thesarit,</span> <span class="verse"><a name="2">2</a>dhe pa edhe një të ve të varfër që qiti dy pare të vogla</span> <span class="verse"><a name="3">3</a>dhe tha: ''Në të vërtetë po ju them se kjo e ve e varfër ka qitur më shumë se gjithë të tjerët.</span> <span class="verse"><a name="4">4</a>Sepse të gjithë këta dhanë nga tepricat e pasurisë së tyre për shtëpinë e Perëndisë, kurse ajo, në varfërinë e vet, dha gjithçka që kishte për të jetuar''.</span> <span class="verse"><a name="5">5</a>Pastaj, kur disa po flisnin për tempullin dhe vinin në pah se ishte i stolisur me gurë të bukur dhe me oferta, ai tha:</span> <span class="verse"><a name="6">6</a>''Nga të gjitha këto gjëra që ju admironi, do të vijnë ditët kur nuk do të mbetet gur mbi gur pa u rrënuar''.</span> <span class="verse"><a name="7">7</a>Atëherë ata e pyetën duke thënë: ''Mësues, kur do të ndodhin këto dhe cila do të jetë shenja se këto janë duke u kryer?''.</span> <span class="verse"><a name="8">8</a>Dhe ai tha: ''Ruhuni se mos ju mashtrojnë, sepse shumë veta do të vijnë në emrin tim duke thënë: &quot;Unë jam&quot;, dhe: &quot;Erdhi koha&quot;. Mos shkoni, pra, pas tyre.</span> <span class="verse"><a name="9">9</a>Dhe kur të dëgjoni të flitet për luftëra e për trazira, mos u trembni, sepse të gjitha këto duhet të ndodhin më parë, por mbarimi nuk do të vijë menjëherë''.</span> <span class="verse"><a name="10">10</a>Atëherë u tha atyre: ''Do të ngrihet kombi kundër kombit; dhe mbretëria kundër mbretërisë;</span> <span class="verse"><a name="11">11</a>do të ngjajnë tërmete të mëdha, zi buke dhe murtaja në vende të ndryshme; do të ndodhin edhe dukuri të llahtarshme dhe shenja të mëdha nga qielli.</span> <span class="verse"><a name="12">12</a>Por, para të gjitha këtyre gjërave, do të vënë dorë mbi ju dhe do t'ju përndjekin dhe do t'ju dorëzojnë në sinagoga e do t'ju futin në burg; dhe do t'ju nxjerrin përpara mbretërve dhe guvernatorëve për shkak të emrit tim,</span> <span class="verse"><a name="13">13</a>por kjo do t'ju japë rastin që të dëshmoni.</span> <span class="verse"><a name="14">14</a>Ta vini, pra, në zemrën tuaj që të mos mendoni më parë se si do përgjigjeni për t'u mbrojtur,</span> <span class="verse"><a name="15">15</a>sepse unë do t'ju jap një gojë e një dituri të tillë të cilën të gjithë kundërshtarët tuaj nuk do të jenë në gjendje ta kundërshtojnë ose t'i rezistojnë.</span> <span class="verse"><a name="16">16</a>Dhe ju madje do t'ju tradhtojnë edhe prindërit, dhe vëllezërit, dhe farefisi dhe miqtë; dhe disa prej jush do t'i vrasin.</span> <span class="verse"><a name="17">17</a>Dhe të gjithë do t'ju urrejnë për shkak të emrit tim.</span> <span class="verse"><a name="18">18</a>Por as edhe një fije floku e kokës suaj nuk do t'ju humbasë.</span> <span class="verse"><a name="19">19</a>Me durimin tuaj ju do t'i fitoni shpirtrat tuaj''.</span> <span class="verse"><a name="20">20</a>''Dhe kur do të shikoni Jeruzalemin të rrethuar nga ushtritë, ta dini se shkretimi i saj është afër.</span> <span class="verse"><a name="21">21</a>Atëherë ata që janë në Jude, të ikin në male; dhe ata që janë në qytet të largohen; dhe ata që janë në fushë të mos hyjnë në të.</span> <span class="verse"><a name="22">22</a>Sepse ato janë ditë të hakmarrjes, që të përmbushen të gjitha ato gjëra që janë shkruar.</span> <span class="verse"><a name="23">23</a>Mjerë gratë shtatzëna dhe ato që mëndin në ato ditë, sepse do të ketë mjerim të madh në vend dhe mëri mbi këtë popull.</span> <span class="verse"><a name="24">24</a>Dhe ata do të bien nga tehu i shpatës, do t'i çojnë robër ndër të gjitha kombet, dhe Jeruzalemin do ta shkelin paganët, derisa të plotësohen kohët e paganëve''.</span> <span class="verse"><a name="25">25</a>''Dhe do të ketë shenja në diell, në hënë dhe në yje, dhe mbi tokë ankth popujsh, në përhumbjen prej gjëmës së detit dhe të valëve të tij;</span> <span class="verse"><a name="26">26</a>njerëzit do të mpaken nga frika dhe nga pritja se çfare do ta pllakosë botën, sepse fuqitë qiellore do të lëkunden.</span> <span class="verse"><a name="27">27</a>Atëherë do të shohin Birin e njeriut duke ardhur mbi një re, me fuqi dhe lavdi të madhe.</span> <span class="verse"><a name="28">28</a>Dhe kur këto të fillojnë të ndodhin, shikoni lart dhe ngrini kokat tuaja, sepse çlirimi juaj është afër''.</span> <span class="verse"><a name="29">29</a>Pastaj u tha atyre një shëmbëlltyrë: ''Vini re fikun dhe të gjitha pemët.</span> <span class="verse"><a name="30">30</a>Kur ata nisin e mugullojnë, duke i parë, ju vete e kuptoni se vera është afër;</span> <span class="verse"><a name="31">31</a>kështu edhe ju, kur do të shikoni se po ndodhin këto, ta dini se mbretëria e Perëndisë është afër.</span> <span class="verse"><a name="32">32</a>Në të vërtetë unë po ju them se nuk do të kalojë ky brez, derisa të gjitha këto gjëra të kenë ndodhur.</span> <span class="verse"><a name="33">33</a>Qielli dhe toka do të kalojnë, por fjalët e mia nuk do të kalojnë''.</span> <span class="verse"><a name="34">34</a>''Tani kini kujdes që zemrat tuaja të mos rëndohen nga të llupurit, nga të dehurit dhe nga preokupimet e kësaj jete; që ajo ditë të mos ju zërë në befasi.</span> <span class="verse"><a name="35">35</a>Sepse do të vijë si një lak mbi të gjithë ata që banojnë mbi faqen e mbarë dheut.</span> <span class="verse"><a name="36">36</a>Prandaj, rrini zgjuar dhe lutuni kurdoherë që të çmoheni të denjë të shpëtoni nga të gjitha ato që do të ngjasin dhe të dilni para Birit të njeriut''.</span> <span class="verse"><a name="37">37</a>Gjatë ditës ai mësonte në tempull, dhe natën dilte dhe e kalonte jashtë, në malin e Ullinjve.</span> <span class="verse"><a name="38">38</a>Dhe gjithë populli, herët në mëngjes, erdhi tek ai në tempull për ta dëgjuar.</span> </p></div</div></div></body></html>