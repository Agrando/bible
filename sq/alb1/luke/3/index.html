<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 3</strong></div><p><span class="verse"><a name="1">1</a>Tani në vitin e pesëmbëdhjetë të mbretërimit të Tiberit Cezar, kur Ponc Pilati ishte qeveritari i Judesë, Herodi tetrarku i Galilesë, i vëllai, Filipi, tetrarku i Itureas dhe i krahinës së Trakonitidës dhe Lizania tetrarku i Abilenës,</span> <span class="verse"><a name="2">2</a>nën kryepriftërinjtë Ana dhe Kajfa, fjala e Perëndisë iu drejtua Gjonit, birit të Zakarias, në shkretëtirë.</span> <span class="verse"><a name="3">3</a>Atëherë ai e përshkoi gjithë krahinën përreth Jordanit, duke predikuar një pagëzim pendimi për faljen e mëkateve,</span> <span class="verse"><a name="4">4</a>ashtu siç është shkruar në librin e fjalëve të profetit Isaia, që thotë: ''Ja zëri i njërit që bërtet në shkretirë: Përgatitni udhën e Zotit, drejtoni shtigjet e tij!</span> <span class="verse"><a name="5">5</a>Çdo luginë të jetë e mbushur dhe çdo mal e kodër të jetë sheshuar; vendet dredha-dredha të drejtohen dhe rrugët e vështira të sheshohen</span> <span class="verse"><a name="6">6</a>dhe çdo mish do të shohë shpëtimin e Perëndisë''.</span> <span class="verse"><a name="7">7</a>Ai, pra, u thoshte turmave që shkonin të pagëzoheshin prej tij: ''Pjellë nepërkash, kush ju ka mesuar t'i arratiseni zemërimit që po vjen?</span> <span class="verse"><a name="8">8</a>Bëni, pra, fryte të denja pendimi dhe mos filloni të thoni brenda jush: &quot;Ne kemi Abrahamin për Atë&quot;, sepse unë po ju them se Perëndia mund t'i nxjerrë fëmijë Abrahamit edhe nga këta gurë.</span> <span class="verse"><a name="9">9</a>Tashmë sëpata u vu në rrënjë të pemëve; çdo pemë që nuk jep fryt të mirë do të pritet dhe do të hidhet në zjarr''.</span> <span class="verse"><a name="10">10</a>Dhe turmat e pyesnin, duke thënë: ''Dhe ne, pra, ç'të bëjmë?''.</span> <span class="verse"><a name="11">11</a>Atëherë ai, duke përgjigjur, u tha atyre: ''Ai që ka dy tunika le t'i ndajë me atë që s'ka, dhe ai që ka të hajë le të veprojë po kështu''.</span> <span class="verse"><a name="12">12</a>Tani erdhën edhe disa tagrambledhës që të pagëzohen dhe e pyetën: ''Mësues, ç'duhet të bëjmë?''.</span> <span class="verse"><a name="13">13</a>Dhe ai u tha atyre: ''Mos vilni asgjë më tepër nga sa ju është urdhëruar''.</span> <span class="verse"><a name="14">14</a>Edhe ushtarët e pyetën duke thënë: ''Dhe ne, ç'duhet të bëjmë?''. Dhe ai u tha atyre: ''Mos i bëni shantazh asnjeriu, mos i bëni akuza të rreme kurrkujt dhe jini të kënaqur me pagën tuaj!''.</span> <span class="verse"><a name="15">15</a>Dhe populli ishte në pritje dhe të gjithë pyesnin në zemrat e veta nëse Gjoni ishte Krishti vetë.</span> <span class="verse"><a name="16">16</a>Gjoni u përgjigj duke u thënë të gjithëve: ''Unë ju pagëzoj me ujë; por vjen ai që është më i fortë nga unë, të cilit unë nuk jam i denjë as t'ia zgjidh lidhëset e sandaleve; ai do t'ju pagëzojë me Frymën e Shenjtë dhe me zjarr.</span> <span class="verse"><a name="17">17</a>Ai mban në dorë lopatën e vet, për ta pastruar krejt lëmin e vet dhe për të mbledhur grurin në hambarin e tij, por bykun do ta djegë me zjarr që nuk shuhet''.</span> <span class="verse"><a name="18">18</a>Kështu ai e ungjillizonte popullin duke e këshilluar me shumë mënyra të tjera.</span> <span class="verse"><a name="19">19</a>Por Herodi, tetraku, mbasi u qortua prej tij për shkak të Herodiadës, gruas së vëllait të tij Filipit, dhe për të gjitha mbrapshtitë që ai kishte kryer,</span> <span class="verse"><a name="20">20</a>U shtoi të gjitha të tjerave edhe këtë, domethënë e futi Gjonin në burg.</span> <span class="verse"><a name="21">21</a>Tani, si u pagëzua gjithë populli, edhe Jezusi u pagëzua; dhe ndërsa po lutej, qielli u hap</span> <span class="verse"><a name="22">22</a>dhe Fryma e Shenjtë zbriti mbi të, në trajtën trupore si të pëllumbit, dhe nga qielli erdhi një zë, që thoshte: ''Ti je Biri im i dashur, në ty unë jam kënaqur!''.</span> <span class="verse"><a name="23">23</a>Dhe Jezusi ishte rreth tridhjetë vjeç; dhe e pandehnin se ishte bir i Jozefit, bir i Elit;</span> <span class="verse"><a name="24">24</a>bir i Mathatit, bir i Levit, bir i Melkit, bir i Janas, bir i Jozefit;</span> <span class="verse"><a name="25">25</a>bir i Matathias, bir i Amosit, bir i Naumit, bir i Eslit, bir i Nagait;</span> <span class="verse"><a name="26">26</a>bir i Maathit, bir i Matathias, bir i Semeit, bir i Jozefit, bir i Judës;</span> <span class="verse"><a name="27">27</a>bir i Joannas, bir i Resas, bir i Zorobabelit, bir i Salatielit, bir i Nerit;</span> <span class="verse"><a name="28">28</a>bir i Melkit, bir i Adit, bir i Kosamit, bir i Elmodamit, bir i Erit;</span> <span class="verse"><a name="29">29</a>bir i Joseut, bir i Eliezerit, bir i Iorimit, bir i Mathatit, bir i Levit;</span> <span class="verse"><a name="30">30</a>bir i Simeonit, bir i Judës, bir i Jozefit, bir i Jonanit, bir i Eliakimit;</span> <span class="verse"><a name="31">31</a>bir i Meleas, bir i Menas, bir i Matathas, bir i Natanit, bir i Davidit;</span> <span class="verse"><a name="32">32</a>bir i Jeseut, bir i Obedit, bir i Boozit, bir i Salmonit, bir i Naasonit;</span> <span class="verse"><a name="33">33</a>bir i Aminadabit, bir i Aramit, bir i Esromit, bir i Faresit, bir i Judës;</span> <span class="verse"><a name="34">34</a>bir i Jakobit, bir i Isakut, bir i Abrahamit, bir i Tares, bir i Nakorit;</span> <span class="verse"><a name="35">35</a>bir i Serukut, bir i Ragaut, bir i Pelekut, bir i Eberit, bir i Selës;</span> <span class="verse"><a name="36">36</a>bir i Kainanit, bir i Arfaksadit, bir i Semit, bir i Noeut, bir i Lamekut;</span> <span class="verse"><a name="37">37</a>bir i Mathusalës, bir i Enokut, bir i Jaredit, bir i Mahalaleelit, bir i Kainanit;</span> <span class="verse"><a name="38">38</a>bir i Enosit, bir i Setit, bir i Adamit, i Perëndisë.</span> </p></div</div></div></body></html>