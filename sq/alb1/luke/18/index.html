<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 18</strong></div><p><span class="verse"><a name="1">1</a>Pastaj u tha atyre edhe një shëmbëlltyrë, për të treguar se duhet të lutemi vazhdimisht pa u lodhur,</span> <span class="verse"><a name="2">2</a>duke thënë: ''Në një qytet ishte një gjykatës që nuk kishte frikë nga Perëndia dhe nuk kishte respekt për njeri.</span> <span class="verse"><a name="3">3</a>Tani po në atë qytet ishte një grua e ve që shkonte tek ai duke thënë: &quot;Ma jep të drejtën para kundërshtarit tim&quot;.</span> <span class="verse"><a name="4">4</a>Për një farë kohe ai nuk deshi ta bënte, por pastaj tha me vete: &quot;Megjithse nuk kam frikë nga Perëndia dhe s'kam respekt për asnjeri,</span> <span class="verse"><a name="5">5</a>duke qenë se kjo grua e ve po vazhdon të më mërzitë, do t'ia jap të drejtën, sepse, duke më ardhur vazhdimisht, do të më rraskapitë&quot;''.</span> <span class="verse"><a name="6">6</a>Dhe Zoti tha: ''Dëgjoni ç'thotë gjykatësi i padrejtë.</span> <span class="verse"><a name="7">7</a>Vallë Perëndia nuk do të marrë hak për të zgjedhurit e tij që i këlthasin atij ditë e natë? A do të vonojë, vallë, të ndërhyjë në favor të tyre?</span> <span class="verse"><a name="8">8</a>Po, unë ju them se ai do t'ua marrë hakun së shpejti. Po kur të vijë Biri i njeriut, a do të gjejë besim mbi tokë?''.</span> <span class="verse"><a name="9">9</a>Ai tha edhe këtë shëmbëlltyre për disa që pretendonin se ishin të drejtë dhe i përbuznin të tjerët.</span> <span class="verse"><a name="10">10</a>''Dy njerëz u ngjitën në tempull për t'u lutur; njëri ishte farise dhe tjetri tagrambledhës.</span> <span class="verse"><a name="11">11</a>Fariseu rrinte në këmbë dhe lutej në vetvete kështu: &quot;O Perëndi, të falënderoj që nuk jam si njerëzit e tjerë, grabitqarë, të padrejtë, kurorëshkelës, dhe as si ai tagrambledhës.</span> <span class="verse"><a name="12">12</a>Unë agjëroj dy herë në javë dhe paguaj të dhjetën e gjithçkaje që kam&quot;.</span> <span class="verse"><a name="13">13</a>Kurse tagrambledhësi rrinte larg dhe as që guxonte t'i çonte sytë drejt qiellit; por rrihte kraharorin e vet duke thënë: &quot;O Perëndi, ji i mëshirshëm ndaj mua mëkatarit&quot;.</span> <span class="verse"><a name="14">14</a>Dhe unë po ju them se ky, dhe jo tjetri, u kthye në shtëpinë e vet i shfajësuar; sepse kushdo që lartohet do të ulet, dhe kush ulet, do të lartohet''.</span> <span class="verse"><a name="15">15</a>I prunë edhe disa fëmijë të vegjël që t'i prekte; por dishepujt, kur panë këtë, i qortuan.</span> <span class="verse"><a name="16">16</a>Atëherë Jezusi i thirri fëmijët pranë vetes dhe tha: ''I lini fëmijët e vegjël të vijnë tek unë dhe mos i pengoni, sepse e tyre është mbretëria e Perëndisë.</span> <span class="verse"><a name="17">17</a>Në të vërtetë po ju them se ai që nuk e pranon mbretërinë e Perëndisë si një fëmijë i vogël, nuk do të hyjë atje''.</span> <span class="verse"><a name="18">18</a>Një nga krerët e pyeti duke thënë: ''Mësues i mirë, ç'duhet të bëj për të trashëguar jetën e përjetshme?''.</span> <span class="verse"><a name="19">19</a>Dhe Jezusi i tha: ''Përse më quan të mirë? Askush nuk është i mirë, përveç një të vetmi, domethënë Perëndisë.</span> <span class="verse"><a name="20">20</a>Ti i njeh urdhërimet: &quot;Mos shkel kurorën, mos vrit, mos vidh, mos thuaj dëshmi të rrem, ndero atin tënd dhe nënën tënde&quot;''.</span> <span class="verse"><a name="21">21</a>Dhe ai tha: ''Të gjitha këto i kam zbatuar që nga rinia''.</span> <span class="verse"><a name="22">22</a>Si e dëgjoi, Jezusi i tha: ''Të mungon akoma një gjë: shit gjithçka që ke dhe jepua të varfërve dhe do të kesh një thesar në qiell; pastaj eja e më ndiq''.</span> <span class="verse"><a name="23">23</a>Por ai, kur i dëgjoi këto gjëra, u trishtua shumë, sepse ishte shumë i pasur.</span> <span class="verse"><a name="24">24</a>Atëherë Jezusi, kur pa se ai ishte trishtuar shumë, tha: ''Sa është e vështirë për ata që kanë pasuri të hyjnë në mbretërinë e Perëndisë!</span> <span class="verse"><a name="25">25</a>Sepse është më lehtë që një deve të kalojë nëpër vrimën e gjilpërës, sesa i pasuri të hyjë në mbretërinë e Perëndisë''.</span> <span class="verse"><a name="26">26</a>Dhe ata që e dëgjonin thanë: ''Po kush, pra, mund të shpëtohet?''.</span> <span class="verse"><a name="27">27</a>Por ai tha: ''Gjëra të pamundshme për njerëzit janë të mundshme për Perëndinë''.</span> <span class="verse"><a name="28">28</a>Pastaj Pjetri tha: ''Ja, ne kemi lënë çdo gjë dhe të kemi ndjekur''.</span> <span class="verse"><a name="29">29</a>Dhe ai u tha atyre: ''Në të vërtetë po ju them se nuk ka asnjë që të ketë lënë shtëpinë ose prindërit, ose vëllezërit, ose gruan ose fëmijët, për mbretërinë e Perëndisë,</span> <span class="verse"><a name="30">30</a>që të mos marrë shumëfish në këtë kohë, dhe në kohën e ardhshme jetën e përjetshme''.</span> <span class="verse"><a name="31">31</a>Pastaj i mori me vete të dymbëdhjetët dhe u tha atyre: ''Ja, ne po ngjitemi në Jeruzalem dhe të gjitha ato që shkruan profetët për Birin e njeriut do të përmbushen.</span> <span class="verse"><a name="32">32</a>Ai, pra, do t'u dorëzohet paganëve, do të fyhet e do të poshtërohet dhe do ta pështyjnë.</span> <span class="verse"><a name="33">33</a>Dhe, pasi ta fshikullojnë, do ta vrasin, por ai do të ringjallet të tretën ditë''.</span> <span class="verse"><a name="34">34</a>Por ata nuk morën vesh asgjë nga të gjitha këto: këto fjalë për ta ishin fshehtësi dhe ata nuk kuptonin ato që u ishin thënë.</span> <span class="verse"><a name="35">35</a>Tani ndërsa ai po i afrohej Jerikos, një i verbër ishte ulur përgjatë rrugës dhe po lypte;</span> <span class="verse"><a name="36">36</a>dhe kur dëgjoi se po kalonte turma, pyeti çfarë ishte;</span> <span class="verse"><a name="37">37</a>iu përgjigjën se po kalonte Jezusi nga Nazareti.</span> <span class="verse"><a name="38">38</a>Atëherë ai bërtiti duke thënë: ''O Jezus, Bir i Davidit, ki mëshirë për mua''.</span> <span class="verse"><a name="39">39</a>Ata që ecnin përpara i bërtitën të heshtte, por ai bërtiste edhe më fort: ''O Bir i Davidit: ki mëshirë për mua''.</span> <span class="verse"><a name="40">40</a>Atëherë Jezusi ndaloi dhe urdheroi t'ia sillnin dhe, kur ai iu afrua, e pyeti</span> <span class="verse"><a name="41">41</a>duke thëne: ''Çfarë dëshiron të bëj për ty?''. Dhe ai tha: ''Zot, të rimarr dritën e syve''.</span> <span class="verse"><a name="42">42</a>Dhe Jezusi i tha: ''Rimerr dritën e syve, Besimi yt të shëroi''.</span> <span class="verse"><a name="43">43</a>Në çast rimori dritën e syve dhe e ndiqte duke përlëvduar Perëndinë; dhe gjithë populli, kur pa këtë, i dha lavdi Perëndisë.</span> </p></div</div></div></body></html>