<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 23</strong></div><p><span class="verse"><a name="1">1</a>Atëherë u ngrit gjithë asambleja dhe e çuan te Pilati.</span> <span class="verse"><a name="2">2</a>Dhe filluan ta paditin duke thënë: ''Këtë ne e gjetëm që përmbyste kombin tonë dhe ndalonte t'i jepeshin taksa Cezarit, duke u vetëquajtur një mbret, Krishti''.</span> <span class="verse"><a name="3">3</a>Atëherë Pilati e pyeti duke thënë: ''A je ti mbreti i Judenjve?''. Dhe Jezusi iu përgjigj dhe tha: ''Ti po thua''.</span> <span class="verse"><a name="4">4</a>Pilati u tha atëherë krerëve të priftërinjve dhe popullit: ''Unë nuk po gjej asnjë faj te ky njeri''.</span> <span class="verse"><a name="5">5</a>Por ata ngulnin këmbë, duke thënë: ''Ai po ngre popullin në kryengritje duke mësuar në mbarë Judenë, që nga Galilea e deri këtu''.</span> <span class="verse"><a name="6">6</a>Atëherë Pilati, kur dëgjoi se u fol për Galilenë, pyeti në se ai njeri ishte Galileas.</span> <span class="verse"><a name="7">7</a>Dhe kur mori vesh se ai i takonte juridiksionit të Herodit, e dërgoi te Herodi, i cili, ndër ato ditë, ndodhej edhe ai në Jeruzalem.</span> <span class="verse"><a name="8">8</a>Kur Herodi pa Jezusin, u gëzua shumë; prej shumë kohësh ai donte ta shihte, sepse kishte dëgjuar shumë për të dhe shpresonte të shihte ndonjë mrekulli të kryer prej tij.</span> <span class="verse"><a name="9">9</a>Ai i drejtoi shumë pyetje, por Jezusi nuk u përgjigj fare.</span> <span class="verse"><a name="10">10</a>Ndërkaq krerët e priftërinjve dhe skribët rrinin aty dhe e paditnin me furi.</span> <span class="verse"><a name="11">11</a>Atëherë Herodi, me ushtarët e vet, mbasi e fyu dhe e talli, e veshi me një rrobe të shkëlqyeshme dhe ia riktheu Pilatit.</span> <span class="verse"><a name="12">12</a>Atë ditë Herodi dhe Pilati u bënë miq me njëri-tjetrin, ndërsa më parë ishin armiq.</span> <span class="verse"><a name="13">13</a>Atëherë Pilati, mblodhi krerët e priftërinjve, kryetarët dhe popullin,</span> <span class="verse"><a name="14">14</a>dhe u tha atyre: ''Ju më prutë këtë njeri si çoroditës të popullit; dhe ja, unë, pasi e hetova para jush, nuk kam gjetur tek ai asnjë nga fajet për të cilat ju e paditni,</span> <span class="verse"><a name="15">15</a>dhe as Herodi, sepse na e ktheu përsëri te ne; në fakt ai s'ka bërë asgjë që të meritojë vdekjen.</span> <span class="verse"><a name="16">16</a>Prandaj, pasi ta fshikullojnë, do ta lëshoj''.</span> <span class="verse"><a name="17">17</a>Tani me rastin e festës së Pashkës qeveritari duhet të lironte dikë.</span> <span class="verse"><a name="18">18</a>Por ata, të gjithë njëzeri, bërtitën duke thënë: ''Vraje këtë dhe na liro Barabën''.</span> <span class="verse"><a name="19">19</a>Ky ishte hedhur në burg për një trazirë të bërë në qytet dhe për vrasje.</span> <span class="verse"><a name="20">20</a>Prandaj Pilati, duke dashur të lëshojë Jezusin, u foli përsëri.</span> <span class="verse"><a name="21">21</a>Por ata bërtitnin duke thënë: ''Kryqëzoje!''.</span> <span class="verse"><a name="22">22</a>Për të tretën herë ai u tha atyre: ''Po ç'të keqe bëri ky? Unë nuk gjeta në të asnjë faj që të meritojë vdekjen. Prandaj, pasi ta fshikullojnë, do ta lëshoj''.</span> <span class="verse"><a name="23">23</a>Por ata ngulnin këmbë me britma te mëdha duke kërkuar që ta kryqëzonin; dhe britmat e tyre dhe të krerëve të priftërinjve u bënë mbisunduese.</span> <span class="verse"><a name="24">24</a>Atëherë Pilat vendosi që të bëhej çka ata kërkonin.</span> <span class="verse"><a name="25">25</a>Dhe ua lëshoi atë që qe burgosur për trazirë dhe vrasje dhe që ata e kishin kërkuar; dhe Jezusin ia dorëzoi vullnetit të tyre.</span> <span class="verse"><a name="26">26</a>Ndërsa po e çonin, kapën njëfarë Simoni nga Kirena, që po kthehej nga fusha, e ngarkuan me kryqin që ta mbarte pas Jezusit.</span> <span class="verse"><a name="27">27</a>Dhe e ndiqte një turmë e madhe populli dhe disa gra që hidhëroheshin dhe vajtonin për të.</span> <span class="verse"><a name="28">28</a>Por Jezusi u kthye nga ato dhe u tha: ''O bija të Jeruzalemit, mos qani për mua, por qani për veten tuaj dhe për fëmijët tuaj.</span> <span class="verse"><a name="29">29</a>Sepse ja, do të vijnë ditët kur do të thuhet: &quot;Lum gratë shterpe dhe lum barqet që nuk kanë pjellë dhe gjinjtë që nuk kanë mëndur!&quot;.</span> <span class="verse"><a name="30">30</a>Atëherë do të fillojnë t'u thonë maleve: &quot;Bini përmbi ne!&quot;, dhe kodrave: &quot;Na mbuloni!&quot;.</span> <span class="verse"><a name="31">31</a>Sepse, në se bëhet kështu me drurin e njomë, ç'do të bëhet me të thatin?&quot;.</span> <span class="verse"><a name="32">32</a>Dhe dy të tjerë, që ishin keqbërës, i prunë bashkë me të, për t'i vrarë.</span> <span class="verse"><a name="33">33</a>Dhe kur arritën në vendin që quhet ''Kafka'', aty e kryqëzuan atë dhe keqbërësit, njërin në të djathtë dhe tjetri në të majtë.</span> <span class="verse"><a name="34">34</a>Dhe Jezusi tha: ''O Atë, fali ata sepse nuk dinë ç'bëjnë''. Pastaj, pasi i ndanë rrobat e tij, hodhën short.</span> <span class="verse"><a name="35">35</a>Dhe populli rrinte aty për të parë; dhe kryetarët me popullin e përqeshnin, duke thënë: ''Ai i shpëtoi të tjerët, le të shpëtojë veten, po qe se me të vërtetë është Krishti, i zgjedhuri i Perëndisë''.</span> <span class="verse"><a name="36">36</a>Edhe ushtarët e tallnin, duke iu afruar dhe duke i ofruar uthull,</span> <span class="verse"><a name="37">37</a>dhe duke thënë: ''Nëse ti je mbreti i Judenjve, shpëto veten''.</span> <span class="verse"><a name="38">38</a>Përveç kësaj përmbi kryet e tij ishte një mbishkrim me shkronja greke, latine dhe hebraike: &quot;KY ÉSHTÉ MBRETI I JUDENJVE&quot;.</span> <span class="verse"><a name="39">39</a>Tani një nga keqberësit e kryqëzuar e shau duke thënë: ''Nëse ti je Krishti, shpëto vetveten dhe neve''.</span> <span class="verse"><a name="40">40</a>Por ai tjetri duke e përgjigjur e qortoi duke i thënë: ''A s'ke frikë nga Perëndia, që je nën të njëjtin dënim?</span> <span class="verse"><a name="41">41</a>Në realitet, ne me të drejtë jemi dënuar, sepse po marrim ndëshkimin e merituar për ato që kemi kryer, ndërsa ky nuk ka bërë asnjë të keqe''.</span> <span class="verse"><a name="42">42</a>Pastaj i tha Jezusit: ''Zot, kujtohu për mua kur të vish në mbretërinë tënde''.</span> <span class="verse"><a name="43">43</a>Atëherë Jezusi i tha: ''Në të vërtetë po të them: sot do të jesh me mua në parajsë''.</span> <span class="verse"><a name="44">44</a>Ishte afërsisht ora e gjashtë dhe errësira e mbuloi gjithë vendin deri në orën e nëntë.</span> <span class="verse"><a name="45">45</a>Dielli u err dhe perdja e tempullit u nda në mes.</span> <span class="verse"><a name="46">46</a>Dhe Jezusi bërtiti me zë të lartë dhe tha: ''O Atë, në duart e tua po e dorëzoj frymën tim!''. Dhe, si tha këto, dha fryma.</span> <span class="verse"><a name="47">47</a>Atëherë centurioni, kur pa ç'ndodhi, përlëvdoi Perëndinë duke thënë: ''Me të vërtetë ky njeri ishte i drejtë!''.</span> <span class="verse"><a name="48">48</a>Dhe gjithë turma, që ishte mbledhur për të parë ç'po ndodhte, kur e pa këtë, u kthye duke rrahur kraharorin.</span> <span class="verse"><a name="49">49</a>Të gjithë të njohurit e tij dhe gratë që e kishin ndjekur që nga Galilea qendronin larg, duke parë këto gjëra.</span> <span class="verse"><a name="50">50</a>Tani ishte një burrë me emër Jozef, që ishte anëtar i sinedrit, njeri i drejtë dhe i mirë;</span> <span class="verse"><a name="51">51</a>ai nuk kishte miratuar vendimin dhe veprimin e të tjerëve. Ai ishte nga Arimatea, qytet i Judesë dhe priste edhe ai mbretërinë e Perëndisë.</span> <span class="verse"><a name="52">52</a>Ai iu paraqit Pilatit dhe kërkoi trupin e Jezusit.</span> <span class="verse"><a name="53">53</a>Dhe, pasi e zbriti poshtë nga kryqi, e mbështolli në një çarçaf dhe e vuri në një varr të gërmuar në shkëmb, ku ende nuk ishte varrosur asnjeri.</span> <span class="verse"><a name="54">54</a>Ishte dita e Përgatitjes dhe e shtuna po fillonte.</span> <span class="verse"><a name="55">55</a>Gratë që kishin ardhur me Jezusin nga Galilea duke e ndjekur nga afër, e panë varrin dhe mënyrën se si ishte vënë trupi i Jezusit;</span> <span class="verse"><a name="56">56</a>pastaj ato u kthyen dhe përgatitën erëra të mira dhe vajra; dhe gjatë së shtunës pushuan, sipas urdhërimit.</span> </p></div</div></div></body></html>