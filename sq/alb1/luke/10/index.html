<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 10</strong></div><p><span class="verse"><a name="1">1</a>Pastaj Zoti caktoi shtatëdhjetë të tjerë dhe i nisi dy nga dy përpara tij, në çdo qytet dhe vend, ku ai do të shkonte.</span> <span class="verse"><a name="2">2</a>Dhe u thoshte atyre: ''E korra është e madhe, kurse punëtorë janë pak; lutni Zotin e të korrës që të çojë punëtorë në të korrën e vet.</span> <span class="verse"><a name="3">3</a>Shkoni; ja, unë ju dërgoj si qengja në mes të ujqërve.</span> <span class="verse"><a name="4">4</a>Mos merrni me vete as çanta, as trasta, as sandale dhe mos përshëndetni asnjeri rrugës.</span> <span class="verse"><a name="5">5</a>Dhe në cilëndo shtëpi ku të hyni, më përpara thoni: &quot;Paqe në këtë shtëpi&quot;.</span> <span class="verse"><a name="6">6</a>Dhe nëse është aty një bir i paqes, paqja juaj do të zbresë mbi të; nëse jo, do të kthehet tek ju.</span> <span class="verse"><a name="7">7</a>Rrini, pra, në të njëjtën shtëpi, hani dhe pini atë që do t'ju japin, sepse punëtori meriton shpërblimin e vet. Mos kaloni nga një shtëpi në një tjetër.</span> <span class="verse"><a name="8">8</a>Dhe në çdo qytet ku të hyni, nëse ju pranojnë, hani çfarë t'ju vënë përpara.</span> <span class="verse"><a name="9">9</a>Dhe shëroni të sëmurit që do të jenë në të dhe u thoni atyre: &quot;Mbretëria e Perëndisë ju është afruar&quot;.</span> <span class="verse"><a name="10">10</a>Por në çdo qytet ku të hyni, nëse nuk ju pranojnë, dilni në rrugët e tij dhe thoni:</span> <span class="verse"><a name="11">11</a>&quot;Ne po shkundim kundër jush edhe pluhurin e qytetit tuaj që na u ngjit; veç ta dini se mbretëria e Perëndisë ju është afruar&quot;.</span> <span class="verse"><a name="12">12</a>Unë ju them se atë ditë Sodoma do ta ketë më të lehtë sesa ai qytet.</span> <span class="verse"><a name="13">13</a>Mjerë ti, Korazin! Mjerë ti, Betsaida! Sepse, po të ishin bërë në Tiro dhe në Sidon mrekullitë që u bënë te ju, ata prej kohësh do të kishin bërë pendesë duke u veshur me thasë dhe duke u ulur në hi.</span> <span class="verse"><a name="14">14</a>Prandaj ditën e gjyqit Tiro dhe Sidoni do ta kenë më lehtë se ju.</span> <span class="verse"><a name="15">15</a>Dhe ti, Kapernaum, që të kanë ngritur deri në qiell, do të poshtërohesh deri në ferr.</span> <span class="verse"><a name="16">16</a>Kush ju dëgjon, më dëgjon mua; kush ju përbuz, më përbuz mua; dhe kush më përbuz, përbuz atë që më ka dërguar''.</span> <span class="verse"><a name="17">17</a>Dhe të shtatëdhjetët u kthyen me gëzim dhe thanë: ''Zot, edhe demonët na nënshtrohen në emrin tënd''.</span> <span class="verse"><a name="18">18</a>Dhe ai u tha atyre: ''Unë e shikoja Satanin që po binte nga qielli si një rrufe.</span> <span class="verse"><a name="19">19</a>Ja, ju dhashë pushtet të shkelni përmbi gjarpërinj dhe akrepa, dhe mbi çdo pushtet të armikut; dhe asgjë nuk do të mund t'ju dëmtojë.</span> <span class="verse"><a name="20">20</a>Megjithatë mos u gëzoni për faktin se po ju nënshtrohen frymërat, por gëzohuni më shumë se emrat tuaj janë shkruar në qiej''.</span> <span class="verse"><a name="21">21</a>Në të njëjtën orë Jezusi ngazëlloi në frym dhe tha: ''Unë të lavdëroj, o Atë, Zot i qiellit dhe i tokës, sepse ua fshehe këto të urtëve dhe të zgjuarve dhe ua zbulove fëmijëve të vegjël. Po, o Atë, sepse kështu ty të pëlqeu.</span> <span class="verse"><a name="22">22</a>Gjithçka më është dhënë në dorë nga Ati im; dhe askush nuk e di kush është Biri, përveç Atit, dhe kush është Ati, përveç Birit, dhe atij që Biri do t'ia zbulojë''.</span> <span class="verse"><a name="23">23</a>Pastaj, si u kthye nga dishepujt, u tha atyre veçmas: ''Lum sytë që shohin ato që shihni ju,</span> <span class="verse"><a name="24">24</a>sepse ju them se shumë profetë dhe mbretër dëshiruan të shohin ato që ju shihni, por nuk i panë, dhe të dëgjojnë ato që ju po dëgjoni, por nuk i dëgjuan''.</span> <span class="verse"><a name="25">25</a>Atëherë ja, një doktor i ligjit u ngrit që ta vinte në provë dhe i tha: ''Mësues, çfarë duhet të bëj që të trashëgoj jetën e përjetshme?''.</span> <span class="verse"><a name="26">26</a>Dhe ai tha: ''Çfarë është shkruar në ligj? Si e lexon?''.</span> <span class="verse"><a name="27">27</a>Ai duke u përgjigjur tha: ''Duaje Zotin, Perëndinë tënd, me gjithë zemrën tënde, me gjithë shpirtin tënd, me gjithë forcën tënde dhe me gjithë mendjen tënde, edhe të afërmin tënd porsi vetveten''.</span> <span class="verse"><a name="28">28</a>Jezusi i tha: ''U përgjigje drejti; vepro kështu dhe do të rrosh''.</span> <span class="verse"><a name="29">29</a>Por ai, duke dashur të justifikonte veten, i tha Jezusit: ''Po kush është i afërmi im?''.</span> <span class="verse"><a name="30">30</a>Atëherë Jezusi u përgjigj dhe tha: ''Një burr zbriste nga Jeruzalemi për në Jeriko dhe ra në duart e kusarëve, të cilët, mbasi e zhveshën dhe e bënë gjithë plagë, u larguan dhe e lanë gati të vdekur.</span> <span class="verse"><a name="31">31</a>Rastësisht një prift po zbriste nëpër të njëjtën rrugë dhe, mbasi e pa atë burrë, vazhdoi tutje, në anën tjetër.</span> <span class="verse"><a name="32">32</a>Po ashtu edhe një levit, kur arriti aty, erdhi dhe e pa dhe vazhdoi tutje, në anën tjetër.</span> <span class="verse"><a name="33">33</a>Por një Samaritan, që po udhëtonte, i kaloi afër, e pa dhe kishte dhembshuri.</span> <span class="verse"><a name="34">34</a>Dhe mbasi iu afrua, ia lidhi plagët duke ia larë me vaj dhe me verë; pastaj e vuri mbi kafshën e vet, e çoi në një han dhe u kujdesua për të.</span> <span class="verse"><a name="35">35</a>Dhe të nesërmen, para se të niset, nxori dy denarë dhe ia dha hanxhiut duke i thënë: &quot;Kujdesu për të dhe ç'të shpenzosh më shumë, do të të jap kur të kthehem&quot;.</span> <span class="verse"><a name="36">36</a>Cili nga këta të tre, pra, të duket se qe i afërmi i atij që ra në duart e kusarëve?''.</span> <span class="verse"><a name="37">37</a>Dhe ai tha: ''Ai që u tregua i mëshirshëm ndaj tij''. Atëherë Jezusi i tha: ''Shko dhe bëj kështu edhe ti''.</span> <span class="verse"><a name="38">38</a>Ndodhi që, ndërsa ata po udhëtonin, Jezusi hyri në një fshat; dhe një grua, që e kishte emrin Marta, e priti në shtëpinë e vet.</span> <span class="verse"><a name="39">39</a>Ajo kishte një motër që quhej Mari, e cila u ul te këmbët e Jezusit dhe dëgjonte fjalën e tij.</span> <span class="verse"><a name="40">40</a>Por Marta, që ishte krejt e zënë nga punët e shumta, iu afrua dhe i tha: ''Zot, a nuk të intereson që ime motër më la vetëm të shërbej? I thuaj, pra, të më ndihmojë''.</span> <span class="verse"><a name="41">41</a>Por Jezusi, duke u përgjigjur, i tha: ''Martë, Martë, ti po shqetësohesh dhe kujdesesh për shumë gjëra;</span> <span class="verse"><a name="42">42</a>por vetëm një gjë është e nevojshme, dhe Maria zgjodhi pjesën më të mirë, që asaj nuk do t'i hiqet''.</span> </p></div</div></div></body></html>