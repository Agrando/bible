<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 22</strong></div><p><span class="verse"><a name="1">1</a>Ndërkaq po afrohej festa e të Ndormëve, që quhet Pashkë.</span> <span class="verse"><a name="2">2</a>Dhe krerët e priftërinjve e skribët kërkonin mënyrën se si ta vrisnin, sepse kishin frikë nga populli.</span> <span class="verse"><a name="3">3</a>Atëherë Satani hyri në Judën, i mbiquajtur Iskariot, që ishte një nga të dymbëdhjetët.</span> <span class="verse"><a name="4">4</a>Kështu ai shkoi të merret vesh me krerët e priftërinjve e dhe me krerët e rojës për mënyrën se si do ta tradhtonte.</span> <span class="verse"><a name="5">5</a>Ata u gëzuan dhe i premtuan t'i japin para.</span> <span class="verse"><a name="6">6</a>Dhe ai pranoi dhe kërkonte rastin e volitshëm për t'ua dorëzuar pa qenë e pranishme turma.</span> <span class="verse"><a name="7">7</a>Tani erdhi dita e të Ndormëve, kur duhet therur flijimi i Pashkës.</span> <span class="verse"><a name="8">8</a>Dhe Jezusi dërgoi Pjetrin dhe Gjonin duke u thënë: ''Shkoni e na bëni gati Pashkën, që ne ta hamë''.</span> <span class="verse"><a name="9">9</a>Dhe ata e thanë: ''Ku dëshiron ta përgatisim?''.</span> <span class="verse"><a name="10">10</a>Atëherë ai tha atyre: ''Ja, kur të hyni në qytet, do t'ju dalë përpara një njeri që mban një brokë uji; ndiqeni në shtëpinë ku ai do të hyjë.</span> <span class="verse"><a name="11">11</a>I thoni të zotit të shtëpisë: &quot;Mësuesi të çon fjalë: Ku është salla, në të cilën mund të ha Pashkën bashkë me dishepujt e mi?&quot;.</span> <span class="verse"><a name="12">12</a>Atëherë ai do t'ju tregojë një sallë të madhe të shtruar; aty do të bëni përgatitjet''.</span> <span class="verse"><a name="13">13</a>Ata shkuan, pra, dhe gjetën ashtu siç u tha dhe përgatitën Pashkën.</span> <span class="verse"><a name="14">14</a>Dhe, kur erdhi ora, ai u ul në tryezë dhe bashkëmetë dymbëdhjetë apostujt.</span> <span class="verse"><a name="15">15</a>Atëherë ai u tha atyre: ''Kam pasur dëshirë të madhe ta ha këtë Pashkë bashkë me ju, para se të vuaj,</span> <span class="verse"><a name="16">16</a>sepse po ju them se nuk do të ha më të tillë derisa ajo të plotësohet në mbretërinë e Perëndisë''.</span> <span class="verse"><a name="17">17</a>Pastaj mori kupën, falenderoi, dhe tha: ''Merrnie këtë dhe ndanie midis jush,</span> <span class="verse"><a name="18">18</a>sepse unë po ju them se nuk do të pi më nga fryti i hardhisë derisa të vijë mbretëria e Perëndisë''.</span> <span class="verse"><a name="19">19</a>Pastaj mori bukën, falënderoi, e theu dhe ua dha atyre duke thënë: ''Ky është trupi im, që është dhënë për ju; bëni këtë në përkujtimin tim''.</span> <span class="verse"><a name="20">20</a>Po kështu, pas darkës, mori kupën duke thënë: ''Kjo kupë është besëlidhja e re në gjakun tim, që është derdhur për ju.</span> <span class="verse"><a name="21">21</a>Por ja, dora e atij që më tradhton është me mua mbi tryezë.</span> <span class="verse"><a name="22">22</a>Sigurisht Biri i njeriut shkon, siç është caktuar, por mjerë ai njeri me anë të cilit është tradhëtuar!''.</span> <span class="verse"><a name="23">23</a>Atëherë ata filluan ta pyesin njëri-tjetrin se kush nga ata do ta bënte këtë gjë.</span> <span class="verse"><a name="24">24</a>Dhe midis tyre lindi edhe një grindje se cili nga ata duhej të konsiderohej më i madhi.</span> <span class="verse"><a name="25">25</a>Por Jezusi u tha atyre: ''Mbretërit e kombeve i sundojnë ato, dhe ata që ushtrojnë pushtet mbi to quhen bamirës.</span> <span class="verse"><a name="26">26</a>Por me ju mos qoftë kështu; madje më i madhi ndër ju le të jetë si më i vogli dhe ai që drejton si ai që shërben.</span> <span class="verse"><a name="27">27</a>Në fakt kush është më i madh: ai që është në tryezë apo ai që shërben? Vallë, a s'është ai që rri në tryezë? E pra, unë jam midis jush porsi ai që shërben.</span> <span class="verse"><a name="28">28</a>Ju jeni ata që qëndruat me mua në sprovat e mia.</span> <span class="verse"><a name="29">29</a>Dhe unë ju caktoj mbretërinë ashtu si ma ka caktuar mua Ati im,</span> <span class="verse"><a name="30">30</a>që ju të hani e të pini në tryezën time, në mbretërinë time, dhe të uleni mbi frone për të gjykuar të dymbëdhjetë fiset e Izraelit.</span> <span class="verse"><a name="31">31</a>Edhe Zoti tha: ''Simon, Simon, ja, Satani ka kërkuar t'ju shoshë ashtu siç shoshet gruri.</span> <span class="verse"><a name="32">32</a>Por unë jam lutur për ty, që besimi yt të mos mpaket; dhe ti, kur të jesh kthyer, forco vëllezërit e tu''.</span> <span class="verse"><a name="33">33</a>Por ai tha: ''Zot, unë jam gati të shkoj bashkë me ty edhe në burg edhe në vdekje''.</span> <span class="verse"><a name="34">34</a>Por Jezusi tha: ''Pjetër, unë të them se sot gjeli nuk do të këndojë, para se ti të kesh mohuar tri herë se më njeh''.</span> <span class="verse"><a name="35">35</a>Pastaj u tha atyre: ''Kur ju dërgova pa trasta, pa thes dhe pa sandale, vallë a ju mungoi gjë?''. Dhe ata thanë: ''Asgjë''.</span> <span class="verse"><a name="36">36</a>U tha, pra, atyre: ''Po tani, kush ka një trastë le ta marrë me vete, dhe po kështu thesin; dhe kush nuk ka shpatë, le të shesë rrobën e vet e ta blejë një.</span> <span class="verse"><a name="37">37</a>Sepse unë po ju them se çfarë është shkruar duhet të plotësohet ende në mua: &quot;Dhe ai është radhitur ndër keqbërësit&quot;. Sepse ato gjëra që janë shkruar për mua do të kenë kryerjen e tyre''.</span> <span class="verse"><a name="38">38</a>Atëherë ata thanë: ''Zot, ja këtu dy shpata''. Por ai u tha atyre ''Mjaft!''.</span> <span class="verse"><a name="39">39</a>Pastaj Jezusi doli dhe shkoi si zakonisht në malin e Ullinjve, dhe edhe dishepujt e tij e ndiqnin.</span> <span class="verse"><a name="40">40</a>Kur arriti në vend, u tha atyre: ''Lutuni që të mos hyni në tundim''.</span> <span class="verse"><a name="41">41</a>Dhe u largua prej tyre, aq sa mund të hidhet një gur, dhe ra në gjunj dhe lutej,</span> <span class="verse"><a name="42">42</a>duke thënë: ''O Atë, po të duash, largoje këtë kupë nga unë! Megjithatë mos u bëftë vullneti im, por yti''.</span> <span class="verse"><a name="43">43</a>Atëherë iu shfaq një engjëll nga qie-lli për t'i dhënë forcë.</span> <span class="verse"><a name="44">44</a>Dhe ai, duke qenë në agoni, lutej edhe më fort; dhe djersa e tij po i bëhej si gjak i mpiksur që bie për tokë.</span> <span class="verse"><a name="45">45</a>Si u çua pastaj nga lutja, erdhi te dishepujt e vet dhe i gjeti që flinin nga trishtimi,</span> <span class="verse"><a name="46">46</a>dhe u tha atyre: ''Pse po flini? Çohuni dhe lutuni që të mos hyni në tundim''.</span> <span class="verse"><a name="47">47</a>Ndërsa ai ende po fliste, ja një turmë; dhe ai që quhej Judë, një nga të dymbëdhjetët, i printe dhe iu afrua Jezusit për ta puthur.</span> <span class="verse"><a name="48">48</a>Dhe Jezusi i tha: ''Judë, ti po e tradhton Birin e njeriut me një puthje?''.</span> <span class="verse"><a name="49">49</a>Atëherë ata që ishin përreth tij, duke parë çfarë do të ndodhte, i thanë: ''Zot, a t'u biem me shpatë?''.</span> <span class="verse"><a name="50">50</a>Dhe një nga ata i ra shërbëtorit të kryepriftit dhe ia preu veshin e djathtë.</span> <span class="verse"><a name="51">51</a>Por Jezusi, duke u përgjigjur, tha: ''Lëreni, mjaft kështu''. Dhe si e preku veshin e atij njeriu, e shëroi.</span> <span class="verse"><a name="52">52</a>Pastaj Jezusi u tha krerëve të priftërinjve, krerëve të rojeve të tempullit dhe pleqve që kishin ardhur kundër tij: ''Keni dalë kundër meje me shpata dhe me shkopinj si kundër një kusari?</span> <span class="verse"><a name="53">53</a>Kur unë çdo ditë isha me ju në tempull, ju nuk vutë dorë kurrë mbi mua; por kjo është ora juaj dhe pushteti i errësirës''.</span> <span class="verse"><a name="54">54</a>Mbasi e kapën, e çuan dhe e shtinë në shtëpinë e kryepriftit. Dhe Pjetri e ndiqte nga larg.</span> <span class="verse"><a name="55">55</a>Kur ata ndezën një zjarr në mes të oborrit dhe u ulën rreth tij, Pjetri u ul midis tyre.</span> <span class="verse"><a name="56">56</a>Një shërbëtore e pa ulur pranë zjarrit, e shikoi me vëmendje dhe tha: ''Edhe ky ishte me të''.</span> <span class="verse"><a name="57">57</a>Por ai e mohoi duke thënë: ''O grua, nuk e njoh''.</span> <span class="verse"><a name="58">58</a>Pak më vonë e pa një tjetër dhe tha: ''Edhe ti je nga ata''. Por Pjetri tha: ''O njeri, nuk jam''.</span> <span class="verse"><a name="59">59</a>Mbasi kaloi rreth një orë, një tjetër pohoi me këmbëngulje duke thënë: ''Në të vërtetë edhe ky ishte bashkë me të, sepse është Galileas''.</span> <span class="verse"><a name="60">60</a>Por Pjetri tha: ''O njeri, s'di ç'po thua''. Dhe menjëherë, ndërsa ai ende po fliste, këndoi gjeli.</span> <span class="verse"><a name="61">61</a>Dhe Zoti u kthye, dhe e shikoi Pjetrin. Dhe Pjetrit iu kujtua fjala që i kishte thënë Zoti: ''Para se të këndojë gjeli, ti do të më mohosh tri herë''.</span> <span class="verse"><a name="62">62</a>Atëherë Pjetri doli përjashta dhe qau me hidhërim.</span> <span class="verse"><a name="63">63</a>Ndërkaq njerëzit që e mbanin Jezusin e përqeshnin dhe e rrihnin.</span> <span class="verse"><a name="64">64</a>Dhe, mbasi ia mbuluan sytë, i binin në fytyrë dhe e pyetnin duke thënë: &quot;Profetizo, kush është ai që të ra?&quot;.</span> <span class="verse"><a name="65">65</a>Dhe duke blasfemuar thoshin shumë gjëra të tjera kundër tij.</span> <span class="verse"><a name="66">66</a>Dhe, kur u bë ditë, u mblodhën pleqtë e popullit, kreret e prifterinjve dhe skribët dhe e çuan në sinedrin e tyre, duke thënë:</span> <span class="verse"><a name="67">67</a>''Në se ti je Krishti, na e thuaj''. Por ai u tha atyre: ''Edhe sikur t'jua thoja, nuk do ta besonit.</span> <span class="verse"><a name="68">68</a>Edhe sikur t'ju pyesja, ju nuk do të më përgjigjeshit dhe as nuk do të më linit të shkoja.</span> <span class="verse"><a name="69">69</a>Por tash e tutje Biri i njeriut do të ulet në të djathtën e fuqisë së Perëndisë''.</span> <span class="verse"><a name="70">70</a>Atëherë të gjithë thanë: ''Je ti, pra, Biri i Perëndisë?''. Dhe ai u tha atyre: ''Ju thoni se unë jam''.</span> <span class="verse"><a name="71">71</a>Atëherë ata thanë: ''Ç'nevojë kemi akome për dëshmi? Ne vetë e dëgjuam nga goja e tij''.</span> </p></div</div></div></body></html>