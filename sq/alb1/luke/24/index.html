<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 24</strong></div><p><span class="verse"><a name="1">1</a>Tani ditën e parë të javës, shumë herët në mëngjes, ato me gra të tjera shkuan te varri, duke sjellë erërat e mira që kishin përgatitur.</span> <span class="verse"><a name="2">2</a>Dhe gjetën që guri ishte rrokullisur nga varri.</span> <span class="verse"><a name="3">3</a>Por, kur hynë, nuk e gjetën trupin e Zotit Jezus.</span> <span class="verse"><a name="4">4</a>Dhe, ndërsa ishin shumë të hutuara nga kjo, ja, iu paraqitën atyre dy burra të veshur me rroba të ndritshme.</span> <span class="verse"><a name="5">5</a>Dhe, mbasi ato, të tmerruara, e mbanin fytyrën të përkulur për dhe, ata u thanë: ''Pse e kërkoni të gjallin midis të vdekurve?</span> <span class="verse"><a name="6">6</a>Ai nuk ështe këtu, por është ringjallur; kujtohuni si ju foli, kur ishte ende në Galile,</span> <span class="verse"><a name="7">7</a>duke thënë se Biri i njeriut duhej të dorëzohej në duar të njerëzve mëkatarë, duhej kryqëzuar dhe do të ringjallej ditën e tretë''.</span> <span class="verse"><a name="8">8</a>Dhe ato kujtonin fjalët e tij.</span> <span class="verse"><a name="9">9</a>kur u kthyen nga varri, ato ua treguan të gjitha këto gjëra të njëmbëdhjetëve dhe gjithë të tjerëve.</span> <span class="verse"><a name="10">10</a>Ato që u treguan apostujve këto gjëra ishin Maria Magdalena, Joana, Maria, nëna e Jakobit dhe gratë e tjera që ishin me to.</span> <span class="verse"><a name="11">11</a>Por këto fjalë atyrë iu dukën si dokrra; dhe ata nuk u besuan atyre.</span> <span class="verse"><a name="12">12</a>Megjithatë Pjetri u çua, vrapoi te varri, u përkul dhe nuk pa tjetër përveç çarçafëve që dergjeshin vetëm; pastaj u largua, i mrekulluar me veten e tij për sa kishte ndodhur.</span> <span class="verse"><a name="13">13</a>Po ate ditë, dy nga ata po shkonin drejt një fshati, me emër Emaus, gjashtëdhjetë stade larg Jeruzalemit.</span> <span class="verse"><a name="14">14</a>Dhe ata po bisedonin midis tyre për të gjitha ato që kishin ndodhur.</span> <span class="verse"><a name="15">15</a>Dhe ndodhi që, ndërsa po flisnin dhe bisedonin bashkë, vetë Jezusi u afrua dhe nisi të ecë me ta.</span> <span class="verse"><a name="16">16</a>Por sytë e tyre ishin të penguar kështu që të mos e njihnin.</span> <span class="verse"><a name="17">17</a>Dhe ai u tha atyre: ''Ç'janë këto biseda që bëni me njëri-tjetrin udhës? Dhe pse jeni të trishtuar?''.</span> <span class="verse"><a name="18">18</a>Dhe një nga ata, i me emër Kleopa, duke u përgjigjur tha: ''Je ti i vetmi i huaj në Jeruzalem, që nuk i di gjërat që kanë ndodhur këtu në këto ditë?''.</span> <span class="verse"><a name="19">19</a>Dhe ai u tha atyre: ''Cilat?''. Ata i thanë: ''Çështjen e Jezusit nga Nazareti, që ishte një profet i fuqishëm në vepra dhe në fjalë përpara Perëndisë dhe përpara gjithë popullit.</span> <span class="verse"><a name="20">20</a>Dhe se si krerët e priftërinjve dhe kryetarët tanë e kanë dorëzuar për ta dënuar me vdekje dhe e kanë kryqëzuar.</span> <span class="verse"><a name="21">21</a>Por ne kishim shpresë se ai do të ishte ky që do ta çlironte Izraelin; por, megjithkëtë, sot është e treta ditë që kur ndodhën këto gjëra.</span> <span class="verse"><a name="22">22</a>Por edhe disa gra në mes nesh na kanë çuditur, sepse, kur shkuan herët në mëngjes te varri,</span> <span class="verse"><a name="23">23</a>dhe nuk e gjetën trupin e tij, u kthyen duke thënë se kishin parë nië vegim engjëjsh, të cilët thonë se ai jeton.</span> <span class="verse"><a name="24">24</a>Dhe disa nga tanët shkuan te varri dhe e gjetën ashtu si kishin treguar gratë, por atë nuk e panë''.</span> <span class="verse"><a name="25">25</a>Atëherë ai u tha atyre: ''O budallenj dhe zemërngathët për të besuar gjithçka që kanë thënë profetët!</span> <span class="verse"><a name="26">26</a>Por a nuk duhej që Krishti të vuajë gjëra të tilla që të hyjë kështu në lavdinë e tij?''.</span> <span class="verse"><a name="27">27</a>Dhe, duke zënë fill nga Moisiu dhe nga gjithë profetët, ai u shpjegoi atyre në të gjitha Shkrimet gjërat që i takonin atij.</span> <span class="verse"><a name="28">28</a>Kur iu afruan fshatit për ku ishin drejtuar, ai bëri sikur do të vazhdonte më tutje.</span> <span class="verse"><a name="29">29</a>Por ata e detyruan duke thënë: ''Rri me ne, sepse po ngryset dhe dita po mbaron''. Edhe ai hyri që të rrijë me ta.</span> <span class="verse"><a name="30">30</a>Dhe, siç ishte në tryezë me ta, mori bukën, e bekoi dhe, si e theu, ua ndau atyre.</span> <span class="verse"><a name="31">31</a>Atëherë atyre iu çelën sytë dhe e njohën, por ai u zhduk prej syve të tyre.</span> <span class="verse"><a name="32">32</a>Dhe ata i thanë njeri tjetrit: ''Po a nuk na digjej zemra përbrenda, kur ai na fliste udhës dhe na hapte Shkrimet?''.</span> <span class="verse"><a name="33">33</a>Në po atë çast u ngritën dhe u kthyen në Jeruzalem, ku e gjetën të njëmbëdhjetët dhe ata që ishin mbledhur bashkë me ta.</span> <span class="verse"><a name="34">34</a>Ata thoshnin: ''Zoti u ringjall me të vërtetë dhe iu shfaq Simonit''.</span> <span class="verse"><a name="35">35</a>Ata atëherë treguan ç'u kishte ndodhur rrugës dhe si e kishin njohur në ndarjen e bukës.</span> <span class="verse"><a name="36">36</a>Dhe, ndërsa ata po bisedonin për këto gjëra, vetë Jezusi u shfaq në mes tyre dhe u tha atyre: &quot;Paqja me ju!''.</span> <span class="verse"><a name="37">37</a>Por ata, të tmerruar dhe gjithë frikë, mendonin se po shihnin një frymë.</span> <span class="verse"><a name="38">38</a>Atëherë ai u tha atyre: ''Pse jeni shqetësuar Dhe pse në zemrat tuaja po lindin dyshime?</span> <span class="verse"><a name="39">39</a>Shikoni duart e mia dhe këmbët e mia, sepse unë jam. Më prekni dhe shikoni, sepse një frymë nuk ka mish e eshtra, si po shihni se unë kam!''.</span> <span class="verse"><a name="40">40</a>Dhe, si i tha këtë, u tregoj atyre duart dhe këmbët.</span> <span class="verse"><a name="41">41</a>Por, duke qenë se ende nuk besonin prej gëzimit dhe ishin të çuditur, ai u tha atyre: ''A keni këtu diçka për të ngrënë?''.</span> <span class="verse"><a name="42">42</a>Dhe ata i dhanë një pjesë peshku të pjekur dhe një huall mjalti.</span> <span class="verse"><a name="43">43</a>Dhe ai i mori dhe hëngri para tyre.</span> <span class="verse"><a name="44">44</a>Pastaj u tha atyre: ''Këto janë fjalët që unë ju thoja kur isha ende me ju: se duhet të përmbushen të gjitha gjërat që janë shkruar lidhur me mua në ligjin e Moisiut, në profetët dhe në psalmet''.</span> <span class="verse"><a name="45">45</a>Atëherë ua hapi mendjen, që të kuptonin Shkrimet,</span> <span class="verse"><a name="46">46</a>dhe u tha atyre: ''Kështu është shkruar dhe kështu ishte e nevojshme që Krishti të vuante dhe të ngjallej së vdekuri ditën e tretë,</span> <span class="verse"><a name="47">47</a>dhe që në emër të tij të predikohet pendimi dhe falja e mëkateve ndër të gjithë popujt, duke filluar nga Jeruzalemi.</span> <span class="verse"><a name="48">48</a>Dhe ju jeni dëshmitarët e këtyre gjërave.</span> <span class="verse"><a name="49">49</a>Dhe ja, unë po dërgoj mbi ju premtimin e Atit tim, por ju qëndroni në qytetin e Jeruzalemit deri sa të visheni me pushtet nga lart''.</span> <span class="verse"><a name="50">50</a>Pastaj iu priu jashtë deri në Betani dhe, si i ngriti lart duart, i bekoi.</span> <span class="verse"><a name="51">51</a>Dhe ndodhi që, ndërsa ai po i bekonte, u nda prej tyre dhe e morën lart në qiell.</span> <span class="verse"><a name="52">52</a>Dhe ata, pasi e adhuruan, u kthyen në Jeruzalem me gëzim të madh.</span> <span class="verse"><a name="53">53</a>Dhe rrinin vazhdimisht në tempull duke lavdëruar dhe bekuar Perëndinë. Amen!</span> </p></div</div></div></body></html>