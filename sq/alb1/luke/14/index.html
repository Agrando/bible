<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 14</strong></div><p><span class="verse"><a name="1">1</a>Dhe ndodhi që një ditë të shtunë, kur ai hyri në shtëpinë e një kryetari të farisenjve për të ngrënë bukë, ata po e përgjonin;</span> <span class="verse"><a name="2">2</a>dhe ja, para tij ishte një njeri hidropik.</span> <span class="verse"><a name="3">3</a>Dhe Jezusi, duke iu përgjigjur mësuesve të ligjit dhe farisenjve, tha: ''A është e lejueshme të shërosh ditën e shtunë?''.</span> <span class="verse"><a name="4">4</a>Por ata heshtën. Atëherë ai e mori për dore atë, e shëroi dhe e nisi të shkojë.</span> <span class="verse"><a name="5">5</a>Pastaj, duke iu përgjigjur atyre, tha: ''Cili nga ju, po t'i bjerë gomari i vet ose kau në një pus, nuk e nxjerr menjëherë jashtë ditën e shtunë?''.</span> <span class="verse"><a name="6">6</a>Por ata nuk mund të përgjigjeshin asgje për këto gjëra.</span> <span class="verse"><a name="7">7</a>Dhe, duke vënë re se ata zgjidhnin vendet e para në tryezë, Jezusi u thoshte atyre këtë shëmbëlltyrë duke thënë:</span> <span class="verse"><a name="8">8</a>''Kur je ftuar në dasmë, mos u ul në krye të vendit, sepse ai njeri mund të ketë ftuar një tjetër që është më i rëndësishëm se ti,</span> <span class="verse"><a name="9">9</a>dhe ai që të ftoi ty dhe atë të të mos vijë e të thotë: &quot;Lëshoja vendin këtij&quot;. Dhe atëherë ti, plot turp, do të shkosh të zësh vendin e fundit.</span> <span class="verse"><a name="10">10</a>Por, kur je ftuar, shko e rri në vendin e fundit që, kur të vijë ai që të ka ftuar, të thotë: &quot;O mik, ngjitu më lart&quot;. Atëherë do të jesh i nderuar përpara atyre që janë në tryezë bashkë me ty.</span> <span class="verse"><a name="11">11</a>Sepse kushdo që e larton veten do të poshterohet, dhe kush e poshtëron veten do të lartohet''.</span> <span class="verse"><a name="12">12</a>Ai i tha edhe atij që e kishte ftuar: ''Kur shtron drekë a darkë, mos i thirr miqtë e tu, as vëllezërit e tu, as farefisin tënd, as fqinjët e pasur, se mos ata një herë të të ftojnë ty, dhe kështu ta kthejnë shpërblimin.</span> <span class="verse"><a name="13">13</a>Por, kur të bësh një gosti, thirr lypësit, sakatët, të çalët, të verbërit;</span> <span class="verse"><a name="14">14</a>dhe do të jesh i lum, sepse ata nuk kanë se si të ta kthejnë shpërblimin; por shpërblimi do të të jepet në ringjallje të të drejtëve''.</span> <span class="verse"><a name="15">15</a>Dhe një nga të ftuarit, si i dëgjoi këto gjëra, i tha: ''Lum kush do të hajë bukë në mbretërinë e Perëndisë''.</span> <span class="verse"><a name="16">16</a>Atëherë Jezusi i tha: ''Një njeri përgatiti një darkë të madhe dhe ftoi shumë veta;</span> <span class="verse"><a name="17">17</a>dhe, në kohë të darkës, dërgoi shërbëtorin e vet t'u thotë të ftuarve: &quot;Ejani, sepse gjithçka tashmë është gati&quot;.</span> <span class="verse"><a name="18">18</a>Por të gjithë, pa përjashtim, filluan të kërkojnë ndjesë. I pari i tha: &quot;Bleva një arë dhe më duhet të shkoj ta shoh; të lutem, të më falësh&quot;.</span> <span class="verse"><a name="19">19</a>Dhe një tjetër tha: &quot;Bleva pesë pendë qe dhe po shkoj t'i provoj; të lutem, të më falësh&quot;.</span> <span class="verse"><a name="20">20</a>Dhe një tjetër akoma tha: &quot;Mora grua e prandaj nuk mund të vij&quot;.</span> <span class="verse"><a name="21">21</a>Kështu shërbëtori u kthye dhe ia dëftoi të gjitha zotit të vet. Atëherë i zoti i shtëpisë, plot zemërim, i tha shërbëtorit të vet: &quot;Shpejt, shko nëpër sheshet dhe nëpër rrugët e qytetit e sill këtu lypës, sakatë, të çalë dhe të verbër&quot;.</span> <span class="verse"><a name="22">22</a>Pastaj shërbëtori i tha: &quot;Zot, u bë ashtu siç urdhërove ti, por ka vend edhe më&quot;.</span> <span class="verse"><a name="23">23</a>Atëherë zoti i tha shërbëtorit: &quot;Dil nëpër udhë dhe përgjatë gardheve dhe detyroji të hyjnë që të mbushet shtëpia ime.</span> <span class="verse"><a name="24">24</a>Sepse unë po ju them se asnjë nga ata njerëz që ishin të ftuar, nuk do ta shijojë darkën time&quot;''.</span> <span class="verse"><a name="25">25</a>Dhe turma të mëdha shkonin me të. Ai u kthye nga ata dhe tha:</span> <span class="verse"><a name="26">26</a>''Nëse ndokush vjen tek unë dhe nuk urren babanë e vet dhe nënën e vet, gruan dhe fëmijët, vëllezërit dhe motrat, madje edhe jetën e vet, nuk mund të jetë dishepulli im.</span> <span class="verse"><a name="27">27</a>Dhe kush nuk e mbart kryqin e vet dhe nuk më ndjek, nuk mund të jetë dishepulli im.</span> <span class="verse"><a name="28">28</a>Kush nga ju, pra, kur do të ndërtojë një kullë, nuk ulet më parë të llogaritë shpenzimet, për të parë nëse ka mjaftueshëm për ta mbaruar?</span> <span class="verse"><a name="29">29</a>Që atëherë, kur t'i ketë hedhur themelet e të mos mundë ta përfundojë, të gjithë ata që e shohin, të mos fillojnë e të tallen,</span> <span class="verse"><a name="30">30</a>duke thënë: &quot;Ky njeri filloi të ndërtojë e nuk mundi ta përfundojë&quot;.</span> <span class="verse"><a name="31">31</a>Ose cili mbret, kur niset të luftojë kundër një mbreti tjetër, nuk ulet më parë të gjykojë në se mund ta përballojë me dhjetë mijë atë që po i vjen kundër me njëzet mijë?</span> <span class="verse"><a name="32">32</a>Në mos, ndërsa ai është ende larg, i dërgon një delegacion për të biseduar për paqe.</span> <span class="verse"><a name="33">33</a>Kështu, pra, secili nga ju që nuk heq dorë nga të gjitha ato që ka, nuk mund të jetë dishepulli im.</span> <span class="verse"><a name="34">34</a>Kripa është e mirë, por nëse kripa bëhët e amësht, me se do të mund t'i kthehet shija?</span> <span class="verse"><a name="35">35</a>Ajo nuk vlen as për tokë, as për pleh, por hidhet tutje. Kush ka veshë për të dëgjuar, le të dëgjojë''.</span> </p></div</div></div></body></html>