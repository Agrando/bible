<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 17</strong></div><p><span class="verse"><a name="1">1</a>Atëherë Jezusi u tha dishepujve të vet: ''Éshtë e pamundur që të mos ndodhin skandale; por mjerë ai për faj të të cilit vijnë!</span> <span class="verse"><a name="2">2</a>Për të do të ishte më mirë t'i varnin në qafë një gur mulliri dhe ta hidhnin në det, se sa të skandalizojë një të vetëm nga këta të vegjël.</span> <span class="verse"><a name="3">3</a>Kini kujdes veten tuaj! Në se yt vëlla mëkaton kundër teje, qortoje; dhe në se pendohet, fale.</span> <span class="verse"><a name="4">4</a>Edhe sikur të mëkatonte shtatë herë në ditë kundër teje, dhe shtatë herë në ditë do të kthehet te ti duke thënë: &quot;Pendohem&quot;, fale''.</span> <span class="verse"><a name="5">5</a>Atëherë apostujt i thanë Zotit: ''Na e shto besimin''.</span> <span class="verse"><a name="6">6</a>Dhe Zoti tha: ''Po të kishit besim sa një kokërr sinapi, do të mund t'i thonit këtij mani: &quot;Shkulu me gjithë rrënjë dhe mbillu në det&quot;, dhe ai do t'ju bindej.</span> <span class="verse"><a name="7">7</a>Tani cili nga ju, po të ketë një shërbëtor që i lëron tokën ose i kullot kopenë, do t'i thotë kur ai kthehet nga fusha në shtëpi: &quot;Eja menjëherë në tryezë&quot;?</span> <span class="verse"><a name="8">8</a>A nuk do t'i thotë përkundrazi: &quot;Ma bëj gati darkën, përvishu e më shërbe që unë të ha e të pi e pastaj të hash dhe të pish edhe ti&quot;?</span> <span class="verse"><a name="9">9</a>Do ta falënderojë ndoshta atë shërbëtor sepse i zbatoi ato që i ishin urdhëruar? Mendoj se jo.</span> <span class="verse"><a name="10">10</a>Kështu edhe ju, kur të keni bërë të gjitha ato që ju urdhërohen, thoni: &quot;Jemi shërbëtorë të padobishëm. Bëmë atë që kishim detyrë të bënim&quot;''.</span> <span class="verse"><a name="11">11</a>Dhe ndodhi që duke udhëtuar për në Jeruzalem, ai kaloi nëpër Samari dhe Galile.</span> <span class="verse"><a name="12">12</a>Dhe, kur po hynte në një fshat, i dolën para dhjetë lebrozë, të cilët ndaluan larg,</span> <span class="verse"><a name="13">13</a>dhe duke ngritur zërin, thanë: ''Mjeshtër, Jezus, ki mëshirë për ne''.</span> <span class="verse"><a name="14">14</a>Dhe ai, si i pa, u tha atyre: ''Shkoni e paraqituni te priftërinjtë''. Dhe ndodhi që, ndërsa ata po shkonin, u pastruan.</span> <span class="verse"><a name="15">15</a>Dhe një nga ata, si e pa se u shërua, u kthye mbrapa dhe përlëvdonte Perëndinë me zë të lartë.</span> <span class="verse"><a name="16">16</a>Dhe ra përmbys me fytyrë përtokë te këmbët e Jezusit, duke e falënderuar. Ky ishte Samaritan.</span> <span class="verse"><a name="17">17</a>Jezusi atëherë filloi të thotë: ''A nuk u shëruan që të dhjetë? Ku janë nëntë të tjerët?</span> <span class="verse"><a name="18">18</a>A nuk gjet asnjë që të kthehet për të dhënë lavdi Perëndisë, përveç këtij të huaji?''.</span> <span class="verse"><a name="19">19</a>Dhe i tha atij: ''Çohu dhe shko; besimi yt të shëroi''.</span> <span class="verse"><a name="20">20</a>Tani kur u pyet nga farisenjtë se kur do të vinte mbretëria e Perëndisë, ai u përgjigj atyre dhe tha: ''Mbretëria e Perëndisë nuk vjen në mënyrë të dukshme;</span> <span class="verse"><a name="21">21</a>dhe as nuk do të mund të thuhet: &quot;Ja, këtu&quot;, ose: &quot;Ja, atje&quot;; sepse ja, mbretëria e Perëndisë është përbrenda jush''.</span> <span class="verse"><a name="22">22</a>Pastaj u tha dishepujve të vet: ''Do të vijnë ditë kur ju do të dëshironi të shihni një nga ditët e Birit të njeriut, por nuk do ta shihni.</span> <span class="verse"><a name="23">23</a>Dhe do t'ju thonë: &quot;Ja, është këtu&quot; ose: &quot;Ja, është atje&quot;, por ju mos shkoni dhe mos i ndiqni.</span> <span class="verse"><a name="24">24</a>Sepse ashtu si rrufeja, që vetëtin nga njëri skaj i qiellit te tjetri e ndriçon, kështu do të jetë edhe Biri i njeriut në ditën e tij.</span> <span class="verse"><a name="25">25</a>Por më parë i duhet të vuajë shumë dhe të hidhet poshtë nga ky brez.</span> <span class="verse"><a name="26">26</a>Dhe, ashtu siç ndodhi në kohën e Noes, ashtu do të ndodhë edhe në ditët e Birit të njeriut.</span> <span class="verse"><a name="27">27</a>Njerëzit hanin, pinin, martonin dhe martoheshin, deri ditën kur Noeu hyri në arkë; dhe erdhi përmbytja dhe i zhduku të gjithë.</span> <span class="verse"><a name="28">28</a>Po kështu ndodhi në kohën e Lotit: njerëzit hanin, pinin, blinin, shitnin, mbillnin dhe ndërtonin;</span> <span class="verse"><a name="29">29</a>por ditën kur Loti doli nga Sodoma, ra shi zjarri e squfuri nga qielli dhe i zhduku të gjithë.</span> <span class="verse"><a name="30">30</a>Kështu do të jetë edhe atë ditë kur Biri i njeriut do të shfaqet.</span> <span class="verse"><a name="31">31</a>Në atë ditë, ai që ndodhet mbi çatinë e shtëpisë të mos zbresë në shtëpi për të marrë gjërat e tij; e po kështu ai që ndodhet në ara, të mos kthehet prapa.</span> <span class="verse"><a name="32">32</a>Kujtoni gruan e Lotit.</span> <span class="verse"><a name="33">33</a>Ai që do të kërkojë të shpëtojë jetën e vet, do ta humbasë; por ai që do ta humbasë, do ta shpëtojë.</span> <span class="verse"><a name="34">34</a>Unë po ju them: atë natë dy veta do të jenë në një shtrat; njëri do të merret dhe tjetri do të lihet.</span> <span class="verse"><a name="35">35</a>Dy gra do të bluajnë bashkë; njëra do të merret e tjetra do të lihet.</span> <span class="verse"><a name="36">36</a>Dy burra do të jenë në ara: njëri do të merret e tjetri do të lihet''.</span> <span class="verse"><a name="37">37</a>Atëherë dishepujt u përgjigjën dhe thanë: ''Ku, o Zot?'' Dhe ai u tha atyre: ''Ku të jetë trupi, atje do të mblidhen shqiponjat''.</span> </p></div</div></div></body></html>