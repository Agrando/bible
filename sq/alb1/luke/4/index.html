<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 4</strong></div><p><span class="verse"><a name="1">1</a>Dhe Jezusi, plot me Frymën e Shenjtë, u kthye nga Jordani dhe Fryma e çoi në shkretëtirë,</span> <span class="verse"><a name="2">2</a>ku për dyzet ditë e tundoi djalli; gjatë atyre ditëve ai nuk hëngri asgjë, por kur ato kaluan, e mori uria.</span> <span class="verse"><a name="3">3</a>Dhe djalli i tha: ''Nëse je Biri i Perëndisë, i thuaj këtij guri të bëhet bukë''.</span> <span class="verse"><a name="4">4</a>Por Jezusi u përgjigj duke thënë: ''Éshtë shkruar: &quot;Njeriu nuk do të rrojë vetëm me bukë, por me çdo fjalë të Perëndisë&quot;''.</span> <span class="verse"><a name="5">5</a>Pastaj djalli e çoi në një mal të lartë dhe, për një çast, i tregoi të gjitha mbretëritë e botës.</span> <span class="verse"><a name="6">6</a>Dhe djalli i tha: ''Unë do të të jap gjithë pushtetin e këtyre mbretërive dhe lavdinë e tyre, sepse m'u dha mua në dorë dhe unë ia jap kujt të dua.</span> <span class="verse"><a name="7">7</a>Në qoftë se ti, pra, duke rënë përmbys, më adhuron, do të jetë krejt jotja''.</span> <span class="verse"><a name="8">8</a>Por Jezusi, duke u përgjigjur, i tha: ''Largohu prej meje, Satana. Éshtë shkruar: &quot;Adhuro Zotin, Përëndinë tënd dhe shërbeji vetëm atij&quot;''.</span> <span class="verse"><a name="9">9</a>Pastaj e çoi në Jeruzalem, e vuri në majë të tempullit, në cep, dhe i tha: ''Nëse je Biri i Perëndisë, hidhu poshtë që këtej;</span> <span class="verse"><a name="10">10</a>sepse është shkruar: &quot;Ai do t'u urdhërojë engjëjve të vet rreth teje të të ruajnë.</span> <span class="verse"><a name="11">11</a>Dhe ata do të të mbajnë mbi duart e tyre që këmba jote të mos ndeshë me asnjë gur&quot;''.</span> <span class="verse"><a name="12">12</a>Dhe Jezusi u përgjigj dhe i tha: ''Éshtë thënë: &quot;Mos e tundo Zotin, Perëndinë tënd&quot;''.</span> <span class="verse"><a name="13">13</a>Dhe kur djalli i mbaroi të gjitha tundimet, u largua prej tij, për një farë kohe.</span> <span class="verse"><a name="14">14</a>Dhe Jezusi, në fuqinë e Frymës, u kthye në Galile dhe fama e tij u përhap në mbarë krahinën përreth.</span> <span class="verse"><a name="15">15</a>Dhe ai mësonte në sinagogat e tyre, i nderuar nga të gjithë.</span> <span class="verse"><a name="16">16</a>Pastaj erdhi në Nazaret, ku ishte rritur, dhe si e kishte zakon ditën e shtunë, hyri në sinagogë dhe u ngrit për të lexuar.</span> <span class="verse"><a name="17">17</a>I dhanë në dorë librin e profetit Isaia; e hapi dhe gjeti vendin ku ishte shkruar:</span> <span class="verse"><a name="18">18</a>''Fryma e Zotit është mbi mua, sepse ai më vajosi për të ungjillizuar të varfërit; ai më dërgoi për të shëruar ata që e kanë zemrën të thyer, për të shpallur çlirimin e të burgosurve dhe kthimin e  të parit të verbërve, për të çliruar përsëri  të shtypurit,</span> <span class="verse"><a name="19">19</a>dhe për të predikuar vitin e pranueshëm të Zotit''.</span> <span class="verse"><a name="20">20</a>Pastaj, si e mbylli librin dhe ia dha shërbyesit, u ul; dhe sytë e të gjithëve në sinagogë u drejtuan mbi të.</span> <span class="verse"><a name="21">21</a>Atëherë ai nisi të thotë: ''Sot ky Shkrim u përmbush në veshët tuaja''.</span> <span class="verse"><a name="22">22</a>Dhe të gjithë jepnin dëshmi dhe mrekulloheshin për fjalët e hirit që dilnin nga goja e tij, dhe thoshnin: ''Po ky, a nuk është biri i Jozefit?''.</span> <span class="verse"><a name="23">23</a>Dhe ai u tha atyre: ''Me siguri ju do të më përmendni fjalën e urtë: &quot;Mjek, shëro veten tënde&quot;; të gjitha ato që dëgjuam se u bënë në Kapernaum, bëji edhe këtu në atdheun tënd''.</span> <span class="verse"><a name="24">24</a>Por ai tha: ''Në të vërtetë po ju them se asnjë profet nuk mirëpritet në atdheun e vet.</span> <span class="verse"><a name="25">25</a>Në të vërtetë po ju them se në kohën e Elias, kur qielli u mbyll për tre vjet e gjashtë muaj dhe u bë një uri e madhe në gjithë vendin, ishin shumë të veja në Izrael;</span> <span class="verse"><a name="26">26</a>e megjithatë tek asnjëra nga ato nuk u dërgua Elia, përveç se te një grua e ve në Sareptë të Sidonit.</span> <span class="verse"><a name="27">27</a>Dhe në kohën e profetit Elize kishte shumë lebrozë në Izrael; megjithatë asnjë prej tyre nuk u pastrua, përveç Naamanit Sirian''.</span> <span class="verse"><a name="28">28</a>Kur i dëgjuan këto fjalë, të gjithë ata që ishin në sinagogë u zemëruan shumë.</span> <span class="verse"><a name="29">29</a>Dhe u ngritën, e dëbuan nga qyteti dhe e çuan deri në buzë të majës së malit, mbi të cilin ishte ndërtuar qyteti i tyre, për ta hedhur poshtë.</span> <span class="verse"><a name="30">30</a>Por ai, duke kaluar përmes tyre, u largua.</span> <span class="verse"><a name="31">31</a>Pastaj zbriti në Kapernaum, qytet i Galilesë, dhe i mësonte njerëzit ditët e shtuna.</span> <span class="verse"><a name="32">32</a>Dhe ata habiteshin nga mësimi i tij, sepse fjala e tij ishte me autoritet.</span> <span class="verse"><a name="33">33</a>Në sinagogë ishte një njeri që ishte pushtuar me frymën e një demoni të ndyrë. Ai bërtiti me zë të lartë duke thënë:</span> <span class="verse"><a name="34">34</a>''Ah, ç'ka mes nesh dhe teje, o Jezus Nazareas? A erdhe të na shkatërrosh? Unë e di se kush je ti: i Shenjti i Perëndisë!''.</span> <span class="verse"><a name="35">35</a>Por Jezusi e qortoi duke thënë: ''Hesht dhe dil prej tij!''. Dhe demoni, pasi e përplasi përpara tyre, doli prej tij pa i bërë asgjë të keqe.</span> <span class="verse"><a name="36">36</a>Atëherë të gjithë i pushtoi habia dhe i thoshin njëri-tjetrit: ''Ç'fjalë është kjo, vallë? Ai urdhëron me autoritet dhe pushtet frymërat e ndyra dhe ata dalin!''.</span> <span class="verse"><a name="37">37</a>Dhe fama e tij përhapej në çdo vend të krahinës përreth.</span> <span class="verse"><a name="38">38</a>Mbasi doli nga sinagoga, Jezusi hyri në shtëpinë e Simonit. Vjehrrën e Simonit e kishin zënë ethe të forta; dhe ata e lutën për të.</span> <span class="verse"><a name="39">39</a>Ai u përkul mbi të, qortoi ethet dhe ato e lëshuan; dhe ajo u ngrit menjëherë dhe filloi t'u shërbejë.</span> <span class="verse"><a name="40">40</a>Kur perëndoi dielli, të gjithë ata që kishin të sëmurë me sëmundje të ndryshme i prunë tek ai; dhe ai i shëroi duke vënë duart mbi secilin prej tyre.</span> <span class="verse"><a name="41">41</a>Prej shumë vetëve dilnin demonë që bërtitnin dhe thoshnin: ''Ti je Krishti, Biri i Perëndisë''. Por ai i qortonte dhe nuk i lejonte të flisnin, sepse ata e dinin se ai ishte Krishti.</span> <span class="verse"><a name="42">42</a>Kur zbardhi drita ai doli dhe shkoi në një vend të pabanuar. Por turmat e kërkonin dhe e arritën; dhe e mbanin që të mos largohej prej tyre.</span> <span class="verse"><a name="43">43</a>Por ai u tha atyre: ''Më duhet ta shpall lajmin e mirë të mbretërisë së Perëndisë edhe në qytete të tjera, sepse për këtë jam dërguar''.</span> <span class="verse"><a name="44">44</a>Dhe ai predikonte nëpër sinagoga të Galilesë.</span> </p></div</div></div></body></html>