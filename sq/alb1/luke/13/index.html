<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 13</strong></div><p><span class="verse"><a name="1">1</a>Pikërisht në atë kohë ishin aty disa që i treguan për ata Galileasve, gjakun e të cilëve Pilati e kishte përzier me flijimet e tyre.</span> <span class="verse"><a name="2">2</a>Dhe Jezusi, duke u përgjigjur, tha: ''A mendoni ju se ata Galileas ishin më shumë mëkatarë nga gjithë Galileasit e tjerë, sepse vuajtën të tilla gjëra?</span> <span class="verse"><a name="3">3</a>Unë po ju them: Jo! Por nëse ju nuk pendoheni, do të vdisni të gjithë me të njëjtën mënyrë.</span> <span class="verse"><a name="4">4</a>Ose, a mendoni ju që ata të tetëmbëdhjetë, mbi të cilët ra kulla në Siloe dhe i vrau, ishin më shumë fajtorë se gjithë banorët e Jeruzalemit?</span> <span class="verse"><a name="5">5</a>Unë po ju them: Jo! Por nëse ju nuk pendoheni, do të vdisni të gjithë me të njëjtën mënyrë''.</span> <span class="verse"><a name="6">6</a>Atëherë ai tha këtë shëmbëlltyrë: ''Një njeri kishte një fik të mbjellë në vreshtin e tij; ai erdhi e kërkoj fryte, por nuk gjeti.</span> <span class="verse"><a name="7">7</a>Atëherë i tha vreshtarit: &quot;Ja, u bënë tre vjet tashmë që unë vij e kërkoi frytin e këtij fiku dhe s'po gjej; preje; pse të zërë kot tokën?&quot;.</span> <span class="verse"><a name="8">8</a>Por ai u përgjigj dhe tha: &quot;Zot, lëre edhe këtë vit, që ta punoj përreth dhe t'i hedh pleh</span> <span class="verse"><a name="9">9</a>dhe, po dha fryt, mirë; përndryshe, pastaj do ta presësh&quot;''. Shërimi i një gruaje të paralizuar</span> <span class="verse"><a name="10">10</a>Një të shtunë Jezusi po mësonte në një sinagogë.</span> <span class="verse"><a name="11">11</a>Dhe ja, ishte një grua, e cila prej tetëmbëdhjetë vjetësh kishte një frymë lëngate, dhe ajo ishte krejt e kërrusur dhe në asnjë mënyrë nuk drejtohej dot.</span> <span class="verse"><a name="12">12</a>Dhe kur Jezusi e pa, e thirri pranë vetes dhe i tha: ''O grua, ti je e liruar nga lëngata jote''.</span> <span class="verse"><a name="13">13</a>Dhe i vuri duart mbi të dhe ajo u drejtua menjëherë, dhe përlëvdonte Perëndinë.</span> <span class="verse"><a name="14">14</a>Por kryetari i sinagogës, i indinjuar sepse Jezusi kishte shëruar ditën e shtunë, iu drejtua turmës dhe i tha: ''Gjashtë janë ditët kur duhet të punohet; ejani, pra, të shëroheni në ato ditë dhe jo ditën e shtunë''.</span> <span class="verse"><a name="15">15</a>Atëherë Zoti u përgjigj dhe tha: ''Hipokritë! A nuk e zgjidh secili nga ju të shtunave nga grazhdi kaun e vet, ose gomarin e ta çojë për të pirë?</span> <span class="verse"><a name="16">16</a>A nuk duhej, pra, të zgjidhej nga këto pranga, ditën e shtunë, kjo që është bijë e Abrahamit dhe që Satani e mbajti lidhur prej tetëmbëdhjetë vjetësh?''.</span> <span class="verse"><a name="17">17</a>Dhe, kur ai thoshte këto gjëra, të gjithë kundërshtarët e tij mbetën të turpëruar, ndërsa mbarë turma gëzohej për të gjitha veprat madhështore që ai kishte kryer.</span> <span class="verse"><a name="18">18</a>Atëherë ai tha: ''Kujt i përngjan mbretëria e Perëndisë, me se ta krahasoj?</span> <span class="verse"><a name="19">19</a>I ngjan kokrrës së sinapit, që një njeri e mori dhe e hodhi në kopshtin e vet; pastaj u rrit dhe u bë një pemë e madhe, dhe zogjtë e qiellit erdhën e kërkuan strehë në degët e saj''.</span> <span class="verse"><a name="20">20</a>Pastaj tha përsëri: ''Me se ta krahasoj mbretërinë e Perëndisë?</span> <span class="verse"><a name="21">21</a>Ajo i ngjan majasë që e merr një grua dhe e përzien me tri masa mielli deri sa të mbruhet i gjithë''.</span> <span class="verse"><a name="22">22</a>Dhe ai kalonte nëpër qytete dhe fshatra duke mësuar, e kështu po i afrohej Jeruzalemit.</span> <span class="verse"><a name="23">23</a>Dhe një njeri e pyeti: ''Zot, a janë pak ata që do të shpëtohen?''. Ai u tha atyre:</span> <span class="verse"><a name="24">24</a>''Përpiquni të hyni nëpër derë të ngushtë, sepse unë po ju them se shumë do të kërkojnë të hyjnë dhe nuk do të munden.</span> <span class="verse"><a name="25">25</a>Kur i zoti i shtëpisë është çuar dhe ka mbyllur derën, ju atëherë, që keni mbetur jashtë, do të filloni të trokitni në derë duke thënë: &quot;Zot, Zot, na e hap&quot;. Por ai, duke u përgjigjur, do të thotë: &quot;Nuk e di nga vini&quot;.</span> <span class="verse"><a name="26">26</a>Atëherë do të filloni të thoni: &quot;Po ne hëngrëm dhe pimë me ty dhe ti mësove ndër rrugët tona&quot;.</span> <span class="verse"><a name="27">27</a>Por ai do thotë: &quot;Unë po ju them se nuk di nga vini; largohuni nga unë, të gjithë ju që bëni paudhësi&quot;.</span> <span class="verse"><a name="28">28</a>Atje do të jetë qarje dhe kërcëllim dhëmbësh, kur të shihni Abrahamin, Isakun, Jakobin dhe gjithë profetët në mbretërinë e Perëndisë, ndërsa ju do të dëboheni përjashta.</span> <span class="verse"><a name="29">29</a>Dhe do të vijnë nga lindja e nga perëndimi, nga veriu dhe nga jugu, dhe do të ulen në tryezë në mbretërinë e Perëndisë.</span> <span class="verse"><a name="30">30</a>Dhe ja, disa ndër të fundit do të jenë të parët, dhe disa nga të parët do të jenë të fundit''.</span> <span class="verse"><a name="31">31</a>Po në atë ditë disa farisenj erdhën dhe i thanë: ''Nisu dhe largohu prej këtej, sepse Herodi do të të vrasë''.</span> <span class="verse"><a name="32">32</a>Dhe ai u përgjigj atyre: ''Shkoni e i thoni asaj dhelpre: &quot;Ja, sot dhe nesër po dëboj demonë dhe kryej shërime, dhe të tretën ditë po i jap fund punës sime&quot;.</span> <span class="verse"><a name="33">33</a>Por sot, nesër e pasnesër më duhet të ec, sepse nuk mundet që një profet të vdesë jashtë Jeruzalemit.</span> <span class="verse"><a name="34">34</a>Jeruzalem, Jeruzalem, që i vret profetet dhe i vret me gurë ata që të janë dërguar! Sa herë desha t'i mbledh bijtë e tu sikurse klloçka i mbledh nën krahë zogjtë e vet, por ju nuk deshët!</span> <span class="verse"><a name="35">35</a>Ja, shtëpia juaj ju lihet e shkretë. Dhe unë po ju them se nuk do të më shihni më deri sa të vijë koha të thoni: &quot;Bekuar qoftë ai që vjen në emër të Zotit&quot;''.</span> </p></div</div></div></body></html>