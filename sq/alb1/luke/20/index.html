<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 20</strong></div><p><span class="verse"><a name="1">1</a>Dhe në një nga ato ditë ndodhi që, ndërsa ai po mësonte popullin në tempull dhe predikonte ungjillin, erdhën krerët e priftërinjve dhe skribët bashkë me pleqtë,</span> <span class="verse"><a name="2">2</a>dhe i thanë: ''Na trego me ç'autoritet i bën këto gjëra; ose kush është ai që ta dha ty këtë pushtet?''.</span> <span class="verse"><a name="3">3</a>Dhe ai duke u përgjigjur, u tha atyre: ''Edhe unë do t'ju pyes një gjë dhe ju m'u përgjigjni:</span> <span class="verse"><a name="4">4</a>Pagëzimi i Gjonit vinte nga qielli apo nga njerëzit?''.</span> <span class="verse"><a name="5">5</a>Dhe ata arsyetonin në mes tyre duke thënë: ''Po të themi prej qiellit, ai do të na thotë: &quot;Atëherë përse nuk i besuat?&quot;.</span> <span class="verse"><a name="6">6</a>Kurse po t'i themi prej njerëzve, gjithë populli do të na vrasë me gurë, sepse ai është i bindur se Gjoni ishte një profet''.</span> <span class="verse"><a name="7">7</a>Prandaj u përgjigjen se nuk dinin nga vinte.</span> <span class="verse"><a name="8">8</a>Atëherë Jezusi u tha atyre: ''As unë nuk po ju them me ç'pushtet i bëj këto gjëra''.</span> <span class="verse"><a name="9">9</a>Pastaj filloi t'i tregojë popullit këtë shëmbëlltyrë: ''Një njeri mbolli një vresht, ua besoi disa vreshtarëve dhe iku larg për një kohë të gjatë.</span> <span class="verse"><a name="10">10</a>Në kohën e të vjelave, dërgoi një shërbëtor tek ata vreshtarë që t'i jepnin pjesën e vet nga prodhimi i vreshtit; por vreshtarët e rrahën atë dhe e kthyen duarbosh.</span> <span class="verse"><a name="11">11</a>Ai dërgoi përsëri një shërbëtor tjetër; por ata, pasi e rrahën dhe e shanë edhe atë, e kthyen duarbosh.</span> <span class="verse"><a name="12">12</a>Ai dërgoi edhe një të tretë, por ata e plagosën edhe atë dhe e përzunë.</span> <span class="verse"><a name="13">13</a>Atëherë i zoti i vreshtit tha: &quot;Çfarë duhet të bëj? Do të dërgoj djalin tim të dashur. Ndoshta, duke e parë atë, do ta respektojnë!&quot;.</span> <span class="verse"><a name="14">14</a>Por vreshtarët, kur e panë, thanë midis tyre: &quot;Ky është trashëgimtari; ejani e ta vrasim që trashëgimia të na mbetet neve&quot;.</span> <span class="verse"><a name="15">15</a>Kështu e nxorën jashtë vreshtit dhe e vranë. Ç'do t'u bëjë, pra, këtyre, i zoti i vreshtit?</span> <span class="verse"><a name="16">16</a>Ai do të vijë, do t'i vrasë ata vreshtarë dhe do t'ua japë vreshtin të tjerëve''. Por ata, kur e dëgjuan këtë, thanë: ''Kështu mos qoftë''.</span> <span class="verse"><a name="17">17</a>Atëherë Jezusi, duke i shikuar në fytyrë, tha: ''Ç'është, pra, ajo që është shkruar: &quot;Guri që ndërtuesit e kanë hedhur poshtë u bë guri i qoshes&quot;?</span> <span class="verse"><a name="18">18</a>Kushdo që do të bjerë mbi këtë gur do të bëhet copë-copë, dhe ai mbi të cilin do të bjerë guri, do të dërrmohet''.</span> <span class="verse"><a name="19">19</a>Në këtë moment, krerët e priftërinjve dhe skribët kërkuan të vënë dorë në të, sepse e morën vesh se ai e kishte treguar atë shëmbëlltyrë për ata, por kishin frikë nga populli.</span> <span class="verse"><a name="20">20</a>Ata e përgjonin me kujdes dhe i dërguan disa spiunë të cilët, duke u paraqitur si njerëz të drejtë, ta zinin në gabim në ndonjë ligjëratë dhe pastaj t'ia dorëzonin pushtetit dhe autoritetit të guvernatorit.</span> <span class="verse"><a name="21">21</a>Këta e pyetën duke thënë: ''Mësues ne e dimë se ti flet dhe mëson drejt dhe që nuk je aspak i anshëm, por mëson rrugën e Perëndisë në të vërtetë.</span> <span class="verse"><a name="22">22</a>A është e lejueshme për ne t'i paguajmë taksë Cezarit apo jo?''.</span> <span class="verse"><a name="23">23</a>Por ai, duke e kuptuar ligësinë e tyre, u tha atyre: ''Përse më provokoni?</span> <span class="verse"><a name="24">24</a>Më tregoni një denar: e kujt është fytyra dhe mbishkrimi që ka?''. Dhe ata, duke përgjigjur, thanë: ''E Cezarit''.</span> <span class="verse"><a name="25">25</a>Atëherë ai u tha atyre: ''I jepni, pra, Cezarit atë që i përket Cezarit, dhe Perëndisë atë që është e Perëndisë''.</span> <span class="verse"><a name="26">26</a>Dhe nuk mundën ta zënë në gabim në ligjëratën e tij përpara popullit dhe, të habitur nga përgjigjja e tij, heshtën.</span> <span class="verse"><a name="27">27</a>Pastaj iu afruan disa saducej, të cilët mohojnë se ka ringjallje, dhe e pyetën,</span> <span class="verse"><a name="28">28</a>duke thënë: ''Mësues, Moisiu na la të shkruar që, nëse vëllai i dikujt vdes kishte grua dhe vdiq pa lënë fëmijë, i vëllai ta marrë gruan e tij dhe t'i ngjallë pasardhës vëllait të vet.</span> <span class="verse"><a name="29">29</a>Tashti, ishin shtatë vëllezër; i pari u martua dhe vdiq pa lënë fëmijë.</span> <span class="verse"><a name="30">30</a>I dyti e mori për grua dhe vdiq edhe ai pa lënë fëmijë.</span> <span class="verse"><a name="31">31</a>E mori pastaj i treti; dhe kështu që të shtatë vdiqën pa lënë fëmijë.</span> <span class="verse"><a name="32">32</a>Dhe pas tyre vdiq edhe gruaja.</span> <span class="verse"><a name="33">33</a>Atëherë, në ringjallje, e kujt do të jetë grua? Sepse që të shtatë e patën grua''.</span> <span class="verse"><a name="34">34</a>Dhe Jezusi, duke u përgjigjur, tha atyre: ''Bijtë e kësaj bote martohen dhe martojnë;</span> <span class="verse"><a name="35">35</a>por ata që do të gjenden të denjë të kenë pjesë në botën tjetër dhe në ringjalljen e të vdekurve, nuk martohen dhe nuk martojnë;</span> <span class="verse"><a name="36">36</a>ata as nuk mund të vdesin më, sepse janë si engjëjt dhe janë bij të Perëndisë, duke qenë bij të ringjalljes.</span> <span class="verse"><a name="37">37</a>Dhe se të vdekurit do të ringjallen, e ka deklaruar vetë Moisiu në pjesën e ferrishtes, kur e quan Zot, Perëndinë e Abrahamit, Perëndinë e Isakut dhe Perëndinë e Jakobit.</span> <span class="verse"><a name="38">38</a>Ai nuk është perëndi i të vdekurve, por i të gjallëve, sepse të gjithë jetojnë për të''.</span> <span class="verse"><a name="39">39</a>Atëherë disa skribë morën fjalën dhe thanë: ''Mësues, mirë fole''.</span> <span class="verse"><a name="40">40</a>Dhe nuk guxuan më t'i bëjnë asnjë pyetje.</span> <span class="verse"><a name="41">41</a>Dhe ai i tha atyre: ''Vallë, si thonë se Krishti është Bir i Davidit?</span> <span class="verse"><a name="42">42</a>Vetë Davidi, në librin e Psalmeve, thotë: &quot;Zoti i tha Zotit tim: Ulu në të djathtën time,</span> <span class="verse"><a name="43">43</a>derisa unë t'i vë armiqtë e tu si stol të këmbëve të tua&quot;.</span> <span class="verse"><a name="44">44</a>Davidi, pra, e quan Zot; si mund të jetë bir i tij?''.</span> <span class="verse"><a name="45">45</a>Dhe, ndërsa gjithë populli po e dëgjonte, ai u tha dishepujve të vet:</span> <span class="verse"><a name="46">46</a>''Ruhuni nga skribët, të cilët shëtisin me kënaqësi me rroba të gjata, duan t'i përshëndesin nëpër sheshe, të jenë në vendet e para në sinagoga dhe në kryet e vendit nëpër gosti;</span> <span class="verse"><a name="47">47</a>ata gllabërojnë shtëpitë e te vejave dhe, për t'u dukur, bëjnë lutje të gjata. Ata do të marrin një dënim më të rëndë''.</span> </p></div</div></div></body></html>