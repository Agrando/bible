<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 11</strong></div><p><span class="verse"><a name="1">1</a>Dhe ndodhi që ai ndodhej në një vend dhe lutej dhe, si mbaroi, një nga dishepujt e tij i tha: ''Zot, na mëso të lutemi, ashtu siç i mësoi Gjoni dishepujt e vet''.</span> <span class="verse"><a name="2">2</a>Dhe ai u tha: ''Kur të luteni, thoni: &quot;Ati ynë që je në qiej, u shenjtëroftë emri yt, ardhtë mbretëria jote, u bëftë vullneti yt si në qiell edhe në tokë.</span> <span class="verse"><a name="3">3</a>Na jep çdo ditë bukën tonë të nevojshme.</span> <span class="verse"><a name="4">4</a>Dhe na i fal mëkatet tona, sepse edhe ne i falim fajtorët tanë; dhe mos lejo të biem në tundim, por na shpëto nga i ligu&quot;''.</span> <span class="verse"><a name="5">5</a>Pastaj u tha atyre: ''A ka midis jush njeri që ka një mik dhe i shkon në mesnatë e i thotë: &quot;Mik, më jep hua tri bukë,</span> <span class="verse"><a name="6">6</a>sepse më erdhi nga udha një miku im dhe unë s'kam çfarë t'i vë përpara&quot;;</span> <span class="verse"><a name="7">7</a>dhe ai, nga brenda, duke u përgjigjur, i tha: &quot;Mos më bezdis, dera është tashmë e mbyllur dhe fëmijët e mi ranë në shtrat me mua; nuk mund të çohem e të t'i jap&quot;?</span> <span class="verse"><a name="8">8</a>Unë po ju them se, edhe nëse nuk çohet t'ia japë sepse e ka mik, do të çohet gjithsesi për shkak të insistimit të tij dhe do t'i japë të gjitha bukët që i nevojiten.</span> <span class="verse"><a name="9">9</a>Prandaj po ju them: Lypni dhe do t'ju jepet; kërkoni dhe do të gjeni; trokitni dhe do t'ju hapet.</span> <span class="verse"><a name="10">10</a>Sepse kushdo që lyp, merr, kush kërkon, gjen dhe do t'i hapet atij që troket.</span> <span class="verse"><a name="11">11</a>Dhe cili nga ju është baba i tillë që, po t'i kërkojë bukë djali, i jep një gur? Ose po t'i kërkojë një peshk, në vend të peshkut i jep një gjarpër?</span> <span class="verse"><a name="12">12</a>Ose, po t'i kërkojë një vezë, i jep një akrep?</span> <span class="verse"><a name="13">13</a>Nëse ju, pra, që jeni të këqij, dini t'u jepni dhurata të mira bijve tuaj, aq më tepër Ati juaj qiellor do t'u dhurojë Frymën e Shenjtë atyre që ia kërkojnë''.</span> <span class="verse"><a name="14">14</a>Dhe Jezusi po dëbonte një demon që ishte memec; dhe ndodhi që, kur demoni doli, memeci foli dhe turmat u mrekulluan.</span> <span class="verse"><a name="15">15</a>Por disa nga ata thanë: ''Ai i dëbon demonët nëpërmjet Beelzebubit, princit të demonëve''.</span> <span class="verse"><a name="16">16</a>Kurse disa nga ata, për ta vënë në provë, kërkonin prej tij një shenjë nga qielli.</span> <span class="verse"><a name="17">17</a>Por ai, duke i njohur mendimet e tyre, u tha atyre: ''Çdo mbretëri, e përçarë në vetvete shkatërrohet, dhe çdo shtëpi e përçarë në vetvete rrëzohet.</span> <span class="verse"><a name="18">18</a>Po të jetë, pra, edhe Satanai i përçarë në vetvete, si do të mund të qëndrojë mbretëria e tij? Sepse ju thoni se unë i dëboj demonët nëpërmjet Beelzebubit.</span> <span class="verse"><a name="19">19</a>Por, nëse unë i dëbokam demonët nëpërmjet Beelzebubit, nëpërmjet kujt i dëbojnë ata bijtë tuaj? Prandaj ata do të jenë gjykatësit tuaj.</span> <span class="verse"><a name="20">20</a>Por në se unë i dëboj demonët me gishtin e Perëndisë, mbretëria e Perëndisë, pra ka arritur deri te ju.</span> <span class="verse"><a name="21">21</a>Kur burri i fortë, i armatosur mirë, e ruan shtëpinë e vet, pasuria e tij është në paqe.</span> <span class="verse"><a name="22">22</a>Por në qoftë se vjen një më i fortë se ai dhe e mund atë, ia merr armët në të cilat kishte shpresë dhe i ndan plaçkat e tij.</span> <span class="verse"><a name="23">23</a>Kush nuk është me mua, është kundër meje dhe kush nuk mbledh me mua, shpërndan.</span> <span class="verse"><a name="24">24</a>Kur fryma e ndyrë del nga një njeri, endet në vende të shkreta, duke kërkuar pushim, dhe duke mos e gjetur dot, thotë: &quot;Do të kthehem në shtëpinë time nga dola&quot;.</span> <span class="verse"><a name="25">25</a>Dhe, kur kthehet, e gjen të fshirë e të zbukuruar,</span> <span class="verse"><a name="26">26</a>atëherë shkon e merr me vete shtatë frymëra të tjerë më të këqij se ai, dha ata hyjnë aty dhe banojnë aty; dhe gjendja e fundit e atij njeriu bëhet më e keqe se e para''.</span> <span class="verse"><a name="27">27</a>Ndodhi që, ndërsa ai po thoshte këto gjëra, një grua nga turma e çoi zërin e saj dhe i tha: ''Lum barku që të barti dhe gjinjtë që të mëndën''.</span> <span class="verse"><a name="28">28</a>Por ai u tha: ''Me tepër lum ata që e dëgjojnë fjalën e Perëndisë dhe e zbatojnë''.</span> <span class="verse"><a name="29">29</a>Duke qenë se turmat po i shtyheshin përreth, ai filloi të thotë: ''Ky brez është i lig; ai kërkon nje shenjë, por asnjë shenjë nuk do t'i jepet, përveç shenjës së profetit Jona.</span> <span class="verse"><a name="30">30</a>Sepse, ashtu si Jona qe një shenjë për Ninivasit, kështu edhe Biri i njeriut do të jetë një shenjë për këtë brez.</span> <span class="verse"><a name="31">31</a>Mbretëresha e Mesditës do të ngrihet ditën e gjyqit me njerëzit e këtij brezi dhe do t'i dënojë, sepse ajo po vjen nga skaji i dheut për të dëgjuar urtësinë e Salomonit; dhe ja, këtu është dikush më i madh se Salomoni.</span> <span class="verse"><a name="32">32</a>Ninivasit, ditën e gjyqit, do të ringjallen me këtë brez dhe do ta dënojnë, sepse ata u penduan për predikimin e Jonas; dhe ja, këtu është dikush më i madh se Jona''.</span> <span class="verse"><a name="33">33</a>Asnjëri, kur ndez një llambë, nuk e vë në një vend të fshehtë ose nën babunë, po përmbi dritëmbajtësen, që të shohin dritë ata që hyjnë.</span> <span class="verse"><a name="34">34</a>Llamba e trupit është syri; në se syri yt është i shëndoshë, gjithë trupi yt do të jetë i ndriçuar; por në se syri yt është i sëmurë, edhe gjithë trupi yt do të jetë plot me errësirë.</span> <span class="verse"><a name="35">35</a>Prandaj trego kujdes që drita që është në ty të mos jetë terr.</span> <span class="verse"><a name="36">36</a>Në se gjithë trupi yt është i ndriçuar, pa asnjë pjesë të errët, gjithçka do të jetë e ndriçuar, sikurse ndodh kur llamba të ndriçon me shkëlqimin e saj''.</span> <span class="verse"><a name="37">37</a>Por ndërsa Jezusi po fliste, një farise e ftoi për drekë në shtëpinë e vet. Dhe ai hyri dhe u vendos në tryezë.</span> <span class="verse"><a name="38">38</a>Fariseu e vuri re këtë dhe u mrekullua që Jezusit nuk lau para buke.</span> <span class="verse"><a name="39">39</a>Dhe Zoti i tha: ''Tani ju farisenjtë pastroni të jashtmen e kupës dhe të pjatës, ndërsa brendinë tuaj e keni plot me grabitje dhe ligësi.</span> <span class="verse"><a name="40">40</a>Të pamend! Ai që bëri anën e jashtme, vallë nuk bëri edhe të brendshmen?</span> <span class="verse"><a name="41">41</a>Por jepni si lëmoshë atë që është përbrenda, dhe çdo gjë do të jetë e pastër për ju.</span> <span class="verse"><a name="42">42</a>Por mjerë ju, o farisenj! Sepse ju paguani të dhjetën e ryzës, të mendrës dhe të çdo barishteje, dhe pastaj lini pas dore drejtësinë dhe dashurinë e Perëndisë. Këto gjëra duhet t'i bënit, pa i lënë pas dore të tjerat.</span> <span class="verse"><a name="43">43</a>Mjerë ju, o farisenj! Sepse ju e doni vendin e parë ndër sinagoga dhe përshëndetjet nëpër sheshe.</span> <span class="verse"><a name="44">44</a>Mjerë ju, skribë dhe farisenj hipokritë! Sepse jeni si varret që nuk shihen dhe njërëzit ecin sipër tyre, pa e ditur''.</span> <span class="verse"><a name="45">45</a>Atëherë, duke u përgjigjur, një nga mësuesit e ligjit, i tha: ''Mësues, duke folur kështu, ti po na fyen edhe ne''.</span> <span class="verse"><a name="46">46</a>Dhe ai thoshte: ''Mjerë edhe ju, o mësues të ligjit! Sepse i ngarkoni njerëzit me barrë që me vështirësi baren, dhe ju nuk i prekni ato barrë as edhe me një gisht.</span> <span class="verse"><a name="47">47</a>Mjerë ju! Sepse ju ndërtuat varret e profetëve dhe etërit tuaj i patën vrarë ata.</span> <span class="verse"><a name="48">48</a>Duke vepruar në këtë mënyrë, ju dëshmoni se i miratoni veprat e etërve tuaj; në fakt ata vranë profetët dhe ju ndërtoni varret e tyre.</span> <span class="verse"><a name="49">49</a>Për këtë arsye edhe urtësia e Perëndisë tha: &quot;Unë do t'u dërgoj profetë dhe apostuj, dhe ata do të vrasin disa prej tyre kurse të tjerët do t'i përndjekin&quot;,</span> <span class="verse"><a name="50">50</a>me qëllim që këtij brezi t'i kërkohet llogari për gjakun e të gjithë profetëve, i cili u derdh që nga krijimi i botës:</span> <span class="verse"><a name="51">51</a>nga gjaku i Abelit deri te gjaku i Zakarias, që u vra ndërmjet altarit dhe tempullit; po, unë po ju them, se këtij brezi do t'i kërkohet llogari.</span> <span class="verse"><a name="52">52</a>Mjerë ju, o mësues të ligjit! Sepse ju e morët çelësin e dijes; ju vetë nuk hytë dhe penguat hyrjen e atyre që po hynin''.</span> <span class="verse"><a name="53">53</a>Po ndërsa ai u fliste atyre këto gjëra, skribët dhe farisenjtë filluan të zemërohen shumë kundër tij dhe ta sulmojnë atë me shumë pyetje,</span> <span class="verse"><a name="54">54</a>për t'i ngritur kurthe, për ta zënë në gabim e për të mundur ta akuzojnë për ndonjë fjalë të tij.</span> </p></div</div></div></body></html>