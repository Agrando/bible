<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 12</strong></div><p><span class="verse"><a name="1">1</a>Ndërkaq u mblodh një turmë me mijëra, saqë shkelnin njeri tjetrin. Jezusi filloi t'u thotë dishepujve të vet: ''Para së gjithash ruhuni nga majaja e farisenjve, që është hipokrizia.</span> <span class="verse"><a name="2">2</a>Nuk ka asgjë të mbuluar që nuk do të zbulohet, as të fshehtë që nuk do të njihet.</span> <span class="verse"><a name="3">3</a>Prandaj të gjitha ato që thatë në terr, do të dëgjohen në dritë; dhe ato që pëshpëritët në vesh ndër dhomat e brendshme, do të shpallen nga çatitë e shtëpive''.</span> <span class="verse"><a name="4">4</a>Po ju them juve, o miq të mi, të mos keni frikë nga ata që vrasin trupin, por pas kësaj nuk mund të bëjnë asgjë tjetër.</span> <span class="verse"><a name="5">5</a>Unë do t'ju tregoj prej kujt duhet të keni frikë: druani nga ai që, pasi ka vrarë, ka pushtet të të hedhë në Gehena; po, po ju them, nga ai të keni frikë.</span> <span class="verse"><a name="6">6</a>A nuk shiten vallë pesë harabela për dy pare? E megjithëatë as edhe një prej tyre nuk harrohet përpara Perëndisë.</span> <span class="verse"><a name="7">7</a>Madje, edhe flokët e kokës janë të gjitha të numëruara; prandaj mos kini frikë, ju vleni më tepër se shumë harabela.</span> <span class="verse"><a name="8">8</a>Dhe unë po ju them: Kushdo që do të rrëfeje për mua përpara njerëzve, edhe Biri i njeriut do ta rrëfejë përpara engjëjve të Perëndisë.</span> <span class="verse"><a name="9">9</a>Por ai që do të më mohojë përpara njerëzve, do të mohohet përpara engjëjve të Perëndisë.</span> <span class="verse"><a name="10">10</a>Dhe kushdo që do të flasë kundër Birit të njeriut do të jetë i falur, por ai që do të blasfemojë kundër Frymës së Shenjtë, nuk do të jetë i falur.</span> <span class="verse"><a name="11">11</a>Pastaj, kur do t'ju çojnë përpara sinagogave, gjykatësve dhe autoriteteve, mos u shqetësoni se si ose se çfarë do të thoni për t'u mbrojtur, ose për çfarë do t'ju duhet të thoni,</span> <span class="verse"><a name="12">12</a>sepse Fryma e Shenjtë në po atë moment do t'ju mësojë se ç'duhet të thoni''.</span> <span class="verse"><a name="13">13</a>Atëherë dikush nga turma i tha: ''Mësues, i thuaj vëllait tim ta ndajë me mua trashëgiminë''.</span> <span class="verse"><a name="14">14</a>Por ai u përgjigj: ''O njeri, kush më vuri mua gjykatës ose ndarës përmbi ju?''.</span> <span class="verse"><a name="15">15</a>Pastaj u tha atyre: ''Kini kujdes dhe ruhuni nga kopracia, sepse jeta e njeriut nuk qëndron në mbushullinë e gjërave që zotëron''.</span> <span class="verse"><a name="16">16</a>Dhe ai u tha atyre një shëmbëlltyrë: ''Tokat e një pasaniku dhanë të korra të bollshme;</span> <span class="verse"><a name="17">17</a>dhe ai arsyetonte me vete duke thënë: &quot;Ç'të bëj, sepse nuk kam vend ku t'i shtie të korrat e mia?&quot;.</span> <span class="verse"><a name="18">18</a>Dhe tha: &quot;Këtë do të bëj: do të shemb hambarët e mia dhe do t'i bëj më të mëdhenj, ku do të shtie të gjitha të korrat dhe pasuritë e tjera,</span> <span class="verse"><a name="19">19</a>dhe pastaj do t'i them shpirtit tim: Shpirt, ti ke pasuri të shumta të shtëna për shumë vjet; pusho, ha, pi dhe gëzo&quot;.</span> <span class="verse"><a name="20">20</a>Por Perëndia i tha: &quot;O i pamend, po atë natë shpirtin tënd do të ta kërkojnë dhe ato që përgatite të kujt do të jenë?&quot;.</span> <span class="verse"><a name="21">21</a>Kështu i ndodh atij që grumbullon thesare për vete dhe nuk është i pasur ndaj Perëndisë''.</span> <span class="verse"><a name="22">22</a>Pastaj u tha dishepujve të vet: ''Prandaj po ju them: mos u shqetësoni për jetën tuaj se çfarë do të hani, as për trupin tuaj se çfarë do të vishni.</span> <span class="verse"><a name="23">23</a>Jeta vlen më shumë se ushqimi dhe trupi më shumë se veshja.</span> <span class="verse"><a name="24">24</a>Vini re korbat! Ata nuk mbjellin e nuk korrin, nuk kanë as qilar as hambar, e megjithatë Perëndia i ushqen; mirë, pra, ju vleni shumë më tepër se zogjtë.</span> <span class="verse"><a name="25">25</a>Dhe cili nga ju me shqetësimin e tij mund ta zgjatë shtatin e vet qoftë edhe një kubit?</span> <span class="verse"><a name="26">26</a>Atëherë, kur nuk jeni në gjendje të bëni as atë që është më e pakta, përse shqetësoheni për të tjerat?</span> <span class="verse"><a name="27">27</a>Vini re si rriten zambakët: ata nuk punojnë dhe nuk tjerrin; megjithëatë unë po ju them se as Salomoni, në gjithë lavdinë e vet, nuk qe i veshur si një nga ata.</span> <span class="verse"><a name="28">28</a>Atëherë, nëse Perëndia vesh në këtë mënyrë barin që sot është në fushë dhe nesër hidhet në furrë, aq më tepër do t' ju veshë, o njerëz besimpakë?</span> <span class="verse"><a name="29">29</a>Përveç kësaj mos kërkoni çfarë do të hani ose do të pini, dhe mos jini në merak,</span> <span class="verse"><a name="30">30</a>sepse njerëzit e botës i kërkojnë të gjitha këto, por Ati juaj e di që ju keni nevojë për to.</span> <span class="verse"><a name="31">31</a>Kërkoni më parë mbretërinë e Perëndisë dhe të gjitha këto do t'ju jepen si shtesë.</span> <span class="verse"><a name="32">32</a>Mos ki frikë, o tufë e vogël, sepse Atit tuaj i pëlqeu t'ju japë mbretërinë.</span> <span class="verse"><a name="33">33</a>Shitni pasurinë tuaj dhe jepni lëmoshë! Bëni për vete trasta që nuk vjetrohen, një thesar të pashtershëm në qiejt, ku vjedhësi nuk arrin dhe tenja nuk bren.</span> <span class="verse"><a name="34">34</a>Sepse atje ku është thesari juaj, atje do të jetë edhe zemra juaj''.</span> <span class="verse"><a name="35">35</a>Le të jenë ngjeshur ijët tuaja, dhe llambat ndezur.</span> <span class="verse"><a name="36">36</a>Ngjajini atyre që presin zotërinë e tyre, kur kthehet nga dasma, për t'ia hapur derën sapo të vijë dhe të trokasë.</span> <span class="verse"><a name="37">37</a>Lum ata shërbëtorë, që zotëria, kur të kthehet, do t'i gjejë zgjuar! Në të vërtetë po ju them se ai vetë do të ngjeshet dhe do t'i vendosë ata në tryezë, dhe ai vetë do t'u shërbejë.</span> <span class="verse"><a name="38">38</a>Dhe, në se do të vijë në të dytën a në të tretën rojë të natës dhe t'i gjejë kështu, lum ata shërbëtorë.</span> <span class="verse"><a name="39">39</a>Por ta dini këtë: se po ta dinte i zoti i shtëpisë në cilën orë i vjen vjedhësi, do të rrinte zgjuar dhe nuk do të linte t'i shpërthenin shtëpinë.</span> <span class="verse"><a name="40">40</a>Edhe ju pra, jini gati, sepse Biri i njriut do të vijë në atë orë që nuk e mendoni''.</span> <span class="verse"><a name="41">41</a>Dhe Pjetri i tha: ''Zot, këtë shëmbëlltyrë po e thua vetëm për ne apo për të gjithë?''.</span> <span class="verse"><a name="42">42</a>Dhe Zoti tha: ''Kush është, pra, ai administrues besnik dhe i mençur, që do ta verë zotëria përmbi shërbëtorët e vet për t'u dhënë atyre racionin e ushqimeve në kohën e duhur?</span> <span class="verse"><a name="43">43</a>Lum ai shërbëtor të cilin zotëria e tij, kur kthehet, e gjen se vepron kështu.</span> <span class="verse"><a name="44">44</a>Në të vërtetë po ju them se ai do ta vërë mbi gjithë pasurinë e vet.</span> <span class="verse"><a name="45">45</a>Por, nëse ai shërbëtor mendon në zemër të vet: &quot;Zotëria im vonon të kthehet&quot; dhe fillon t'i rrahë shërbëtorët dhe shërbëtoret, të hajë, të pijë dhe të dehet,</span> <span class="verse"><a name="46">46</a>zotëria e atij shërbëtori do të vijë ditën kur nuk e pret, dhe në orën që ai nuk e di; do ta ndëshkojë rëndë dhe do t'i caktojë fatin me të pabesët.</span> <span class="verse"><a name="47">47</a>Shërbëtori që e dinte vullnetin e zotërisë së tij dhe nuk u bë gati e nuk e kreu vullnetin e tij, do të rrihet shumë.</span> <span class="verse"><a name="48">48</a>Por ai që nuk e dinte, po të bëjë gjëra që meritojnë të rrahura, do të rrihet më pak. Kujt iu dha shumë, do t'i kërkohet shumë; dhe kujt iu besua shumë, do t'i kërkohet më shumë''.</span> <span class="verse"><a name="49">49</a>''Unë erdha të hedh zjarr mbi tokë dhe sa dëshiroj që ai të ishte tashmë i ndezur.</span> <span class="verse"><a name="50">50</a>Tani unë kam një pagëzim me të cilën duhet të pagëzohem dhe jam në ankth deri sa të kryhet.</span> <span class="verse"><a name="51">51</a>A kujtoni se erdha të sjell paqen mbi tokë? Jo, po ju them, por më shumë përçarjen;</span> <span class="verse"><a name="52">52</a>sepse, tash e tutje, pesë veta në një shtëpi do të jenë të ndarë: tre kundër dyve dhe dy kundër treve.</span> <span class="verse"><a name="53">53</a>Babai do të ndahet kundër të birit, dhe i biri kundër babait; nëna kundër së bijës dhe e bija kundër nënës; vjehrra kundër nuses së saj dhe nusja kundër vjehrrës së vet''.</span> <span class="verse"><a name="54">54</a>Atëherë ai u tha akoma turmave: ''Kur ju shihni një re që ngrihet nga perëndimi menjëherë thoni: &quot;Do të vijë shiu&quot;, dhe ashtu ndodh;</span> <span class="verse"><a name="55">55</a>përkundrazi, kur fryn juga, ju thoni: &quot;Do të bëjë vapë&quot;, dhe ashtu ndodh.</span> <span class="verse"><a name="56">56</a>Hipokritë! Ju dini të dalloni dukurinë e qiellit dhe të tokës, por vallë si nuk dini ta dalloni këtë kohë?</span> <span class="verse"><a name="57">57</a>Dhe përse nuk gjykoni nga vetë ju ç'është e drejtë?</span> <span class="verse"><a name="58">58</a>Kur ti shkon bashkë me kundërshtarin tënd te gjykatësi, bëj ç'është e mundur gjatë rrugës që të merresh vesh me të, që ai mos të të nxjerrë përpara gjykatësit dhe gjykatësi të të dorëzojë te roja dhe roja të të futë në burg.</span> <span class="verse"><a name="59">59</a>Unë po të them se ti nuk do të dalësh prej andej, derisa të mos kesh paguar deri në qindarkën e fundit''.</span> </p></div</div></div></body></html>