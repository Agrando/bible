<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/luke">Luke</a> &gt <strong>Chapter 2</strong></div><p><span class="verse"><a name="1">1</a>Tani, në atë ditë u shpall një dekret nga ana e Cezar Augustit, për të kryer regjistrimin e popullsisë të gjithë perandorisë.</span> <span class="verse"><a name="2">2</a>Ky regjistrim qe i pari që u krye kur Kuirini ishte guvernatori i Sirisë.</span> <span class="verse"><a name="3">3</a>Dhe të gjithë shkonin të regjistroheshin, secili në qytetin e vet.</span> <span class="verse"><a name="4">4</a>Tani edhe Jozefi doli nga qyteti i Nazaretit të Galilesë, për të shkuar në Jude, në qytetin e Davidit, që quhet Bethlehem, sepse ai ishte i shtëpisë dhe i familjes së Davidit,</span> <span class="verse"><a name="5">5</a>për t'u regjistruar bashkë me Marinë, gruan e vet, me të cilën ishte martuar dhe që ishte shtatzënë.</span> <span class="verse"><a name="6">6</a>Kështu, ndërsa ishin atje, asaj i erdhi koha të lindë.</span> <span class="verse"><a name="7">7</a>Dhe ajo lindi djalin e saj të parëlindur, e mbështolli me pelena dhe e vendosi në një grazhd, sepse në han nuk kishte vend për ta.</span> <span class="verse"><a name="8">8</a>Tani në po atë krahinë ishin disa barinj që rrinin jashtë, në fusha, dhe natën ruanin kopenë e tyre.</span> <span class="verse"><a name="9">9</a>Dhe ja, një engjëll i Zotit iu paraqit atyre dhe lavdia e Zotit shkëlqeu rreth tyre e ata i zuri një frikë e madhe.</span> <span class="verse"><a name="10">10</a>Por engjëlli u tha atyre: ''Mos druani, sepse unë po ju lajmëroj një gëzim të madh për të gjithë popullin;</span> <span class="verse"><a name="11">11</a>sepse sot në qytetin e Davidit lindi për ju një Shpëtimtar, që është Krishti, Zoti.</span> <span class="verse"><a name="12">12</a>Dhe kjo do t'ju vlejë si shenjë: ju do të gjeni një fëmijë të mbështjellur me pelena, të shtrirë në një grazhd''.</span> <span class="verse"><a name="13">13</a>Dhe menjëherë engjëllit iu bashkua një shumicë e ushtrisë qiellore, që lëvdonte Perëndinë, duke thënë:</span> <span class="verse"><a name="14">14</a>''Lavdi Perëndisë në vendet më të larta, dhe paqe mbi tokë njerëzve mbi të cilët qëndron mirëdashja e tij!''.</span> <span class="verse"><a name="15">15</a>Dhe ndodhi që, kur engjëjt u larguan prej tyre për t'u kthyer në qiell, barinjtë i thanë njeri tjetrit: ''Le të shkojmë deri në Bethlehem për të parë ç'ka ndodhur dhe ç'na bëri të ditur Zoti''.</span> <span class="verse"><a name="16">16</a>Shkuan, pra, me nxitim dhe gjetën Marinë, Jozefin dhe fëmijën që ndodhej në një grazhd.</span> <span class="verse"><a name="17">17</a>Mbasi e panë, përhapën ato që u ishte thënë për atë fëmijë.</span> <span class="verse"><a name="18">18</a>Dhe të gjithë ata që i dëgjuan, u mrekulluan nga gjërat që u treguan barinjtë.</span> <span class="verse"><a name="19">19</a>Maria i ruante të gjitha këto fjalë, duke i medituar në zemrën e saj.</span> <span class="verse"><a name="20">20</a>Dhe barinjtë u kthyen, duke përlëvduar dhe lavdëruar Perëndinë për të gjitha gjërat që kishin dëgjuar dhe parë, ashtu si u ishte thënë atyre.</span> <span class="verse"><a name="21">21</a>Dhe kur kaluan të tetë ditët, pas të cilave ai duhej rrethprerë, ia vunë emrin Jezus, emër të dhënë nga engjëlli para se ai të ngjizej në bark.</span> <span class="verse"><a name="22">22</a>Kur pastaj ishin plotësuar ditët e pastrimit të saj sipas ligjit të Moisiut, e çuan fëmijën në Jeruzalem për t'ia paraqitur Zotit,</span> <span class="verse"><a name="23">23</a>ashtu siç është shkruar në ligjin e Zotit: ''Çdo mashkull i parëlindur do të jetë thirrur shenjt për Zotin'',</span> <span class="verse"><a name="24">24</a>dhe për të ofruar flijim, siç është thënë në ligjin e Zotit, një çift turtujsh ose dy pëllumbash të rinj.</span> <span class="verse"><a name="25">25</a>Dhe ja, në Jeruzalem ishte një njeri që quhej Simeon; Ky njeri ishte i drejtë dhe i përshpirtshëm dhe priste ngushëllimin e Izraelit; dhe Fryma e Shenjtë ishte mbi të.</span> <span class="verse"><a name="26">26</a>Dhe në mënyrë hyjnore atij i qe zbuluar nga Fryma e Shenjtë se nuk do të vdiste para se të kishte parë Krishtin e Zotit.</span> <span class="verse"><a name="27">27</a>Ai pra, i shtyrë nga Fryma, erdhi në tempull; dhe, si prindërit i prunë fëmijën Jezus për të bërë me të ato që përshkruan ligji,</span> <span class="verse"><a name="28">28</a>ai e mori në krah e bekoi Perëndinë duke thënë:</span> <span class="verse"><a name="29">29</a>''Tani, o Zot, lejo që shërbëtori yt të vdesë në paqe, sipas fjalës sate,</span> <span class="verse"><a name="30">30</a>sepse sytë e mi e panë shpëtimin tënd</span> <span class="verse"><a name="31">31</a>që ti e përgatite përpara gjithë popujve:</span> <span class="verse"><a name="32">32</a>dritën për të ndriçuar kombet dhe lavdinë e popullit tënd, Izraelit''.</span> <span class="verse"><a name="33">33</a>Dhe Jozefi e nëna e fëmijës mrrekulloheshin për gjërat që thuheshin për të.</span> <span class="verse"><a name="34">34</a>Pastaj Simeoni i bekoi dhe i tha Marisë, nënës së tij: ''Ja, ky është vënë për rënien dhe për ngritjen e shumë vetave në Izrael dhe për të qenë shenjë kundërshtimesh,</span> <span class="verse"><a name="35">35</a>edhe ty vetë një shpatë do të ta tejshpojë shpirtin, që të zbulohen mendimet e shumë zemrave''.</span> <span class="verse"><a name="36">36</a>Aty ishte edhe Ana, një profeteshë, bija e Fanuelit, nga fisit i Aserit, e cila ishte shumë e kaluar në moshë, që kishte jetuar mbas virgjërisë së saj shtatë vjet me burrin.</span> <span class="verse"><a name="37">37</a>Ajo ishte e ve dhe, megjithse ishte tetëdhjetë e katër vjeçe, nuk largohej kurrë nga tempulli duke i shërbyer Perëndisë natë e ditë me agjërime dhe lutje.</span> <span class="verse"><a name="38">38</a>Edhe ajo erdhi në atë moment, lavdëroi Zotin dhe u fliste për këtë fëmijë të gjithë atyre që prisnin çlirimin në Jeruzalem.</span> <span class="verse"><a name="39">39</a>Dhe mbasi i kryen të gjitha ato që i takonin sipas ligjit të Zotit, u kthyen në Galile, në qytetin e tyre, Nazaret.</span> <span class="verse"><a name="40">40</a>Ndërkaq fëmija rritej dhe forcohej në frymë, duke qenë plot dituri; dhe hiri i Perëndisë ishte mbi të.</span> <span class="verse"><a name="41">41</a>Tani prindërit e tij shkonin çdo vit në Jeruzalem për festën e Pashkës.</span> <span class="verse"><a name="42">42</a>Dhe, kur ai i mbushi dymbëdhjetë vjeç, ata u ngjitën në Jeruzalem, sipas zakonit të festës.</span> <span class="verse"><a name="43">43</a>Dhe si u përmbushën ato ditë, kur ata u kthyen, fëmija Jezus ndënji në Jeruzalem; por Jozefi dhe e ëma e tij nuk e dinin.</span> <span class="verse"><a name="44">44</a>Duke menduar se ai ishte në shoqëri, ata bënë një ditë rrugë, pastaj filluan ta kërkojnë midis farefisit dhe të njohurve;</span> <span class="verse"><a name="45">45</a>dhe, duke qenë se nuk e gjetën, u kthyen në Jeruzalem për ta kërkuar.</span> <span class="verse"><a name="46">46</a>Dhe ndodhi që, pas tri ditësh, e gjetën në tempull, të ulur në mes të dijetarëve, duke i dëgjuar dhe duke u bërë atyre pyetje.</span> <span class="verse"><a name="47">47</a>Dhe të gjithë ata që e dëgjonin, habiteshin nga zgjuarësia e tij dhe nga përgjigjet e tij.</span> <span class="verse"><a name="48">48</a>Dhe, kur ata e panë, mbetën të habitur, dhe e ëma i tha: ''Bir, pse na e bëre këtë? Ja, yt atë dhe unë, në ankth, po të kërkonim!''.</span> <span class="verse"><a name="49">49</a>Por ai u tha atyre: ''Përse më kërkonit? A nuk e dinit se më duhet të merrem me punët e Atit tim?''.</span> <span class="verse"><a name="50">50</a>Por ata nuk i kuptuan fjalët që ai u tha atyre.</span> <span class="verse"><a name="51">51</a>Dhe ai zbriti bashkë me ta, u kthye në Nazaret dhe i bindej atyre. E ëma i ruante të gjitha këto fjalë në zemrën e saj.</span> <span class="verse"><a name="52">52</a>Dhe Jezusi rritej në dituri, në shtat dhe në hir përpara Perëndisë dhe njerëzve.</span> </p></div</div></div></body></html>