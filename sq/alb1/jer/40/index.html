<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 40</strong></div><p><span class="verse"><a name="1">1</a>Fjala që iu drejtua nga Zoti Jeremias mbasi Nebuzaradani, komandanti i rojeve, e kishte lënë të lirë nga Ramahu, duke e kapur ndërsa ishte i lidhur me zinxhirë në mes të të gjithë të internuarve të</span> <span class="verse"><a name="2">2</a>Komandanti i rojeve zuri Jeremian dhe i tha: &quot;Zoti, Perëndia yt, e ka shqiptuar këtë të keqe kundër këtij vendi.</span> <span class="verse"><a name="3">3</a>Tani Zoti e realizoi atë dhe bëri ashtu si kishte thënë, sepse ju keni mëkatuar kundër Zotit dhe nuk keni dëgjuar zërin e tij. Prandaj ju ndodhi një gjë e tillë.</span> <span class="verse"><a name="4">4</a>Ja sot po të zgjidh nga prangat që ke në duar; në rast se të pëlqen të vish me mua në Babiloni, eja, dhe unë do të kujdesem për ty; por në rast se nuk të pëlqen të vish me mua në Babiloni, qëndro.  Ja, tërë vëndi është para teje; shko atje ku  të pëlqen më tepër dhe ku ke më tepër rehati&quot;.</span> <span class="verse"><a name="5">5</a>Duke qënë se Jeremia nuk vendoste të kthehej, Nebuzaradani tha: &quot;Kthehu te Gedaliahu, bir i Ahikamit, bir i Shafanit, që mbreti i Babilonisë ka vendosur mbi qytetet e Judës; bano me të në mes të popullit  ose shko atje ku e ndjen veten më rehat&quot;.  Pastaj komandanti i rojeve i dha ushqime si dhe një dhuratë dhe e la të ikte.</span> <span class="verse"><a name="6">6</a>Atëherë Jeremia shkoi te Gedaliahu, bir i Ahikamit, në Mitspah, dhe banoi aty në mes të popullit që kishte mbetur në vend.</span> <span class="verse"><a name="7">7</a>Kur tërë krerët e forcave që ishin në krahinë mësuan nga njerëzit e tyre që mbreti i Babilonisë e kishte vendosur Gedaliahun, birin e Ahikamit, si qeveritar të vendit dhe i kishte besuar atij burrat,</span> <span class="verse"><a name="8">8</a>shkuan te Gedaliahu në Mitspah: Ishmaeli, bir i Nethaniahut, Johanani dhe Jonathani, bijtë e Kareahut, Serajahu, bir i Tanhumethit, bijtë e Efait nga Netofa dhe Jezaniahu, bir i Maakathitit së bashku me njerëzit e tyre.</span> <span class="verse"><a name="9">9</a>Gedaliahu, bir i Ahikamit, bir i Shafanit, iu betua atyre dhe njerëzve të tyre, duke thënë: &quot;Mos kini frikë t'u shërbeni Kaldeasve, qëndroni në vend dhe i shërbeni mbretit të Babilonisë, dhe çdo gjë do t'ju shkojë mbarë.</span> <span class="verse"><a name="10">10</a>Sa për mua, ja, unë do të qëndroj në Mitspah për të qënë në dispozicion të Kaldeasve, që do të vijnë te ne; por ju grumbulloni verën, frutat verore dhe vajin, vendosini në enët tuaja dhe qëndroni në qytetet tuaja që keni zënë&quot;.</span> <span class="verse"><a name="11">11</a>Edhe tërë Judejtë që ishin në Moab, midis Amonitëve, në Edom dhe në të gjitha vendet, kur mësuan që mbreti i Babilonisë kishte lënë një pjesë të popullsisë në Judë dhe që kishte vendosur mbi ta Gedaliahun, birin e Ahikamit, bir i Shafanit,</span> <span class="verse"><a name="12">12</a>po, tërë Judejtë u kthyen nga të gjitha vendet ku ishin shpërndarë dhe erdhën në vendin e Judës te Gedaliahu në Mitspah dhe mblodhën verë dhe fruta verore me bollëk të madh.</span> <span class="verse"><a name="13">13</a>Johanani, bir i Kareahut, dhe tërë krerët e forcave që ishin në krahinë erdhën te Gedaliahu në Mitspah,</span> <span class="verse"><a name="14">14</a>dhe i thanë: &quot;A e di ti që Baalis, mbreti i Amonitëve, ka dërguar Ishmaelin, birin e Nethaniahut, që të të vrasë?&quot;. Por Gedaliahu, bir i Ahikamit, nuk u besoi atyre.</span> <span class="verse"><a name="15">15</a>Atëherë Johanani, bir i Kareahut, i tha në mënyrë të fshehtë Gedaliahut në Mitspah: &quot;Oh, më lër të shkoj ta vras Ishmaelin, birin e Nethanjahut; askush nuk do ta mësojë. Pse duhet të të marr jetën,  dhe kështu tërë Judejtë që janë mbledhur  rreth teje të shpërndaheshin dhe pjesa që mbetet e Judës të vdesë?&quot;.</span> <span class="verse"><a name="16">16</a>Por Gedaliahu, bir i Ahikamit, i tha Johananit, birit të Kareahut: &quot;Mos bëj një gjë të tillë, sepse ajo që thua për Ishmaelin është e rreme&quot;.</span> </p></div</div></div></body></html>