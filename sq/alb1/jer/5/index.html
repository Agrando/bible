<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Shkoni rreth e rrotull nëpër rrugët e Jeruzalemit; shikoni dhe binduni, dhe kërkoni në sheshet e tij në rast se gjeni një njeri, një njeri të vetëm që zbaton drejtësinë, që kërkon të vërtetën, dhe unë do ta fal.</span> <span class="verse"><a name="2">2</a>Edhe kur thonë: &quot;Zoti rron&quot;, me siguri betohen për atë që është e gënjeshtërt.</span> <span class="verse"><a name="3">3</a>O Zot, nuk janë sytë e tu për të vërtetën? Ti i godite, por ata nuk ndjenë asnjë dhembje; i ke konsumuar, por kanë refuzuar të pranojnë korrigjimin. Ata e ngurtësuan fytyrën e tyre më tepër se shkëmbi dhe nuk pranuan të kthehen.</span> <span class="verse"><a name="4">4</a>Prandaj thashë: &quot;Ata janë me siguri të varfër, janë pa mend sepse nuk njohin rrugën e Zotit, ligjin e Perëndisë së tyre.</span> <span class="verse"><a name="5">5</a>Do të shkoj, pra, te të mëdhenjtë dhe do t'u flas atyre, sepse ata e njohin rrugën e Zotit, ligjin e Perëndisë së tyre&quot;. Por edhe ata bashkë kanë shkallmuar zgjedhën dhe i kanë këputur verigat.</span> <span class="verse"><a name="6">6</a>Prandaj luani i pyllit i vret, ujku i shkretëtirës i shkatërron, leopardi rri në pritë afër qyteteve të tyre; kushdo që del prej tyre copëtohet, sepse shkeljet e tyre janë të shumta, rebelimet e tyre janë shtuar.</span> <span class="verse"><a name="7">7</a>&quot;Si do të mund të të falja për këtë? Bijtë e tu më kanë braktisur dhe betohen për ata që nuk janë perëndi. Unë i kam ngopur, por ata kanë shkelur kurorën dhe mbushin shtëpitë e kurvërimit.</span> <span class="verse"><a name="8">8</a>Janë si hamshorë të ushqyer mirë dhe tërë afsh në mëngjes; secili hingëllin prapa gruas së fqinjit të tij.</span> <span class="verse"><a name="9">9</a>A nuk do t'i dënoj unë për këto gjëra?&quot;, thotë Zoti, &quot;dhe nuk do të hakmerrem unë me një komb të tillë?</span> <span class="verse"><a name="10">10</a>Ngjituni mbi muret dhe shkatërroni, por mos kryeni një shkatërrim të plotë; krasitni degët e tyre, sepse nuk janë të Zotit.</span> <span class="verse"><a name="11">11</a>Sepse shtëpia e Izraelit dhe shtëpia e Judës kanë vepruar në mënyrë të pabesë me mua&quot;, thotë Zoti.</span> <span class="verse"><a name="12">12</a>Kanë mohuar Zotin dhe kanë thënë: &quot;Nuk është ai. Asnjë e keqe nuk do të bjerë mbi ne; nuk do të shohim as shpatën as urinë.</span> <span class="verse"><a name="13">13</a>Profetët nuk janë veçse ajër dhe tek ata nuk është fjala e Zotit. T'u bëhet atyre ajo që ata thonë për ne!&quot;.</span> <span class="verse"><a name="14">14</a>Prandaj kështu thotë Zoti, Perëndia i ushtrive: &quot;Duke qenë se keni folur në këtë mënyrë, unë do t'i bëj fjalët e mia si zjarr në gojën tënde, dhe këtë popull si dru, që ai do të përpijë.</span> <span class="verse"><a name="15">15</a>Ja, unë do të sjell kundër jush një komb nga larg, o shtëpi e Izraelit&quot;, thotë Zoti. &quot;Éshtë një komb trim, një komb i vjetër, një komb të cilit nuk i njeh gjuhën dhe nuk i kupton fjalët.</span> <span class="verse"><a name="16">16</a>Kukurja e tij është si një varr i hapur; janë të gjithë njerëz trima.</span> <span class="verse"><a name="17">17</a>Ai do të gllabërojë të korrat e tua dhe bukën tënde, do të gëlltisë bijtë e tu dhe bijat e tua, do të gëlltisë kopetë e tua dhe bagëtinë tënde të trashë, do të gëlltisë vreshtat e tua dhe fiqtë e  tu; do të shkatërrojë me shpatë qytetet e tua  të fortifikuara te të cilët ke besim.</span> <span class="verse"><a name="18">18</a>Por edhe në ato ditë&quot;, thotë Zoti, &quot;nuk do të të shkatërroj plotësisht.</span> <span class="verse"><a name="19">19</a>Dhe do të ndodhë që kur të thoni: &quot;Pse Zoti, Perëndia ynë, na ka bërë të gjitha këto gjëra?&quot;, ti do t'u përgjigjesh atyre: &quot;Ashtu si ju më keni braktisur mua dhe u keni shërbyer perëndive të huaja  në vendin tuaj, kështu do t'u shërbeni të  huajve në një vend që nuk është juaji&quot;.</span> <span class="verse"><a name="20">20</a>Lajmëroni për këtë shtëpinë e Jakobit dhe shpalleni në Judë, duke thënë:</span> <span class="verse"><a name="21">21</a>Dëgjoni tani këtë, o popull pa mend dhe pa zemër, që ka sy, por nuk shikon, që ka veshë, por nuk dëgjon.</span> <span class="verse"><a name="22">22</a>Nuk do të keni frikë prej meje?&quot;, thotë Zoti, &quot;nuk do të dridheni para meje që kam vënë rërën si kufi të detit, si një statut të përjetshëm që nuk do të kapërcejë kurrë? Valët e tij ngrihen por nuk fitojnë, bëjnë zhurmë, por nuk e kapërcejnë.</span> <span class="verse"><a name="23">23</a>Por ky popull ka një zemër kryeneçe dhe rebele; kthehen prapa dhe ikin.</span> <span class="verse"><a name="24">24</a>Nuk thonë në zemër të tyre: &quot;Kemi frikë nga Zoti, Perëndia ynë, që na jep shiun në kohën e duhur, i pari dhe i fundit shi, që mban për ne javët e caktuara për korrje&quot;.</span> <span class="verse"><a name="25">25</a>Paudhësitë tuaja i kanë përmbysur këto gjëra dhe mëkatet tuaja mbajnë larg jush begatinë.</span> <span class="verse"><a name="26">26</a>Sepse midis popullit tim ka njerëz të këqij që përgjojnë si gjuetarët e zogjve në pritë; ata vënë leqe dhe kapin njerëz.</span> <span class="verse"><a name="27">27</a>Ashtu si një kafaz është plot me zogj, kështu shtëpitë e tyre janë plot mashtrim; prandaj bëhen të mëdhenj dhe pasurohen.</span> <span class="verse"><a name="28">28</a>Majmen dhe begatohen; po, kalojnë madje kufijtë e së keqes. Nuk mbrojnë çështjen, çështjen e jetimit, dhe megjithatë; nuk mbrojnë të drejtën e të varfërve.</span> <span class="verse"><a name="29">29</a>A duhet t'i dënoj për këto gjëra?&quot;, thotë Zoti. &quot;Dhe a nuk do të hakmerrem me një komb të tillë?</span> <span class="verse"><a name="30">30</a>Në vend është kryer një gjë e tmerrshme dhe shumë e shëmtuar:</span> <span class="verse"><a name="31">31</a>profetët profetizojnë në mënyrë të rreme, priftërinjtë qeverisin duke u mbështetur në forcën e autoritetit të vet dhe popullit tim i pëlqen që gjendja është e tillë. Por çfarë do të bëni kur të vijë fundi?&quot;.</span> </p></div</div></div></body></html>