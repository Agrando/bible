<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 35</strong></div><p><span class="verse"><a name="1">1</a>Fjala që iu drejtua Jeremias nga Zoti në kohën e Jehojakimit, birit të Josias, mbreti i Judës, duke thënë:</span> <span class="verse"><a name="2">2</a>&quot;Shko në shtëpinë e Rekabitëve dhe folu, silli pastaj në shtëpinë e Zotit, në një nga dhomat, dhe gostiti me verë&quot;.</span> <span class="verse"><a name="3">3</a>Atëherë unë mora Jaazaniahun, birin e Jeremias, bir i Habaziniahut, vëllezërit e tij, tërë bijtë e tij, si dhe tërë shtëpinë e Rekabitëve,</span> <span class="verse"><a name="4">4</a>dhe i çova në shtëpinë e Zotit, në dhomën e bijve të Hananit, birit të Igdaliahut, njeri i Perëndisë, e cila ndodhej pranë dhomës së princave mbi dhomën e Maasejahut, birit të Shalumit, rojtar i portës.</span> <span class="verse"><a name="5">5</a>Vendosa pastaj përpara bijve të shtëpisë së Rekabitëve enë plot me verë dhe kupa dhe u thashë: &quot;Pini verë&quot;.</span> <span class="verse"><a name="6">6</a>Po ata u përgjigjën: &quot;Ne nuk pimë verë, sepse Jehonadabi, biri i Rekabit, atit tonë, na ka urdhëruar duke thënë: &quot;Nuk do të pini verë përjetë, as ju as bijtë tuaj.</span> <span class="verse"><a name="7">7</a>Nuk do të ndërtoni shtëpi, nuk do të mbillni asnjë farë, nuk do të bëni asnjë vresht dhe nuk do të zotëroni asnjë prej tyre, por do të banoni në çadra tërë ditët e jetës suaj, në mënyrë që të jetoni gjatë në vendin ku banoni&quot;.</span> <span class="verse"><a name="8">8</a>Kështu ne i jemi bindur zërit të Jehonadabit, birit të Rekabit, atit tonë, në çdo gjë që na ka urdhëruar: të mos pimë verë gjatë gjithë jetës sonë, si ne ashtu edhe gratë tona, bijtë tanë dhe bijat tona;</span> <span class="verse"><a name="9">9</a>të mos ndërtojmë shtëpi për të banuar dhe të mos kemi as vreshta, as ara dhe as farë.</span> <span class="verse"><a name="10">10</a>Por ne banojmë në çadra dhe jemi bindur dhe kemi bërë tërë ato që Jehonadabi, ati ynë, na ka urdhëruar.</span> <span class="verse"><a name="11">11</a>Por ndodhi, që kur Nebukadnetsari, mbreti i Babilonisë, doli kundër vendit, kemi thënë: &quot;Ejani të shkojmë në Jeruzalem, nga frika e ushtrisë së Kaldeasve dhe ushtrisë së Sirisë&quot;. Dhe kështu u vendosëm në Jeruzalem&quot;.</span> <span class="verse"><a name="12">12</a>Atëherë fjala e Zotit iu drejtua Jeremias, duke thënë:</span> <span class="verse"><a name="13">13</a>&quot;Kështu thotë Zoti i ushtrive, Perëndia i Izraelit: Shko dhe u thuaj njerëzve të Judës dhe banorëve të Jeruzalemit: Nuk doni, pra, të mësoni, duke dëgjuar fjalët e mia?&quot;, thotë Zoti.</span> <span class="verse"><a name="14">14</a>&quot;Fjalët e Jehonadabit, birit të Rekabit, që i porositi bijtë e tij të mos pinë verë, janë vënë në jetë; kështu ata nuk kanë pirë verë deri në këtë ditë, sepse i janë bindur porosisë së atit të tyre.  Por megjithëse unë ju fola me urgjencë dhe  me këmbëngulje, ju nuk më keni dëgjuar.</span> <span class="verse"><a name="15">15</a>Ju kam dërguar gjithashtu me urgjencë dhe me këmbëngulje shërbëtorët e mi, profetët, duke ju thënë: &quot;Le të tërhiqet pra, secili nga rruga e tij e keqe, përmirësoni veprimet tuaja dhe mos u shkoni  pas perëndive të tjera që t'u shërbeni; atëherë  do të banoni në vendin që ju dhashë juve dhe etërve tuaj&quot;. Por ju nuk më keni dëgjuar, as më jeni bindur.</span> <span class="verse"><a name="16">16</a>Po, bijtë e Jehonadabit, birit të Rekabit, kanë zbatuar në praktikë porosinë e dhënë nga ati i tyre, por ky popull nuk më është bindur&quot;.</span> <span class="verse"><a name="17">17</a>Prandaj kështu thotë Zoti, Perëndia i ushtrive, Perëndia i Izraelit: &quot;Ja, unë po bëj që të vijë mbi Judë dhe mbi gjithë banorët e Jeruzalemit, gjithë atë të keqe që kam shqiptuar kundër tyre, sepse  u kam folur, por nuk më kanë dëgjuar, i kam  thirrur, por nuk më janë përgjigjur&quot;.</span> <span class="verse"><a name="18">18</a>Dhe shtëpisë së Rekabitëve Jeremia i tha: &quot;Kështu thotë Zoti i ushtrive, Perëndia i Izraelit: Me qënë se i jeni bindur porosisë së atit tuaj, Jehonadabit, keni zbatuar tërë urdhrat e tij dhe keni kryer të gjitha ato që ju kishte porositur,</span> <span class="verse"><a name="19">19</a>kështu thotë Zoti i ushtrive, Perëndia i Izraelit: Jehonodabit, birit të Rekabit, nuk do ti mungojë kurrë një njeri që të jetë gjithnjë para meje&quot;.</span> </p></div</div></div></body></html>