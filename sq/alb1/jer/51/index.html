<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 51</strong></div><p><span class="verse"><a name="1">1</a>Kështu thotë Zoti: &quot;Ja, unë do të ngre një erë shkatërruese kundër Babilonisë dhe kundër banorëve të Leb Kamait.</span> <span class="verse"><a name="2">2</a>Do të dërgoj kundër Babilonisë disa të huaj që do ta kontrollojnë dhe do ta zbrazin vendin e saj, sepse në ditën e fatkeqësisë do të sulen mbi të nga të gjitha anët.</span> <span class="verse"><a name="3">3</a>Mos lini që ai, i cili nder harkun ta shtrijë atë apo të ngrihet në parzmoren e tij. Mos kurseni të rinjtë e saj, vendosni shfarosjen e tërë ushtrisë së saj.</span> <span class="verse"><a name="4">4</a>Kështu ata do të bien të vrarë në vendin e Kaldeasve dhe të shpuar nëpër rrugët e Babilonisë.</span> <span class="verse"><a name="5">5</a>Sepse Izraeli dhe Juda nuk kanë qënë braktisur nga Perëndia i tyre, nga Zoti i ushtrive, megjithëse vendi i tyre ishte plot me faje kundër të Shenjtit të Izraelit&quot;.</span> <span class="verse"><a name="6">6</a>Ikni nga mesi i Babilonisë dhe të shpëtojë secili jetën e tij, shikoni të mos të shkatërroheni në paudhësinë e saj. Sepse kjo është koha e hakmarrjes së Zotit; ai do të japë shpërblimin e drejtë.</span> <span class="verse"><a name="7">7</a>Babilonia ishte në duart e Zotit një kupë ari që dehte tërë tokën; kombet kanë pirë nga vera e saj, prandaj kombet kanë rënë në kllapi.</span> <span class="verse"><a name="8">8</a>Papritmas Babilonia ra, u shkatërrua. Vajtoni për të, merrni balsam për dhembjen e saj; ndofta mund të shërohet.</span> <span class="verse"><a name="9">9</a>Ne dëshironim ta shëronim Babiloninë, por ajo nuk është shëruar. Braktiseni dhe të shkojmë secili në vendin e vet, sepse gjykimi i saj arrin deri në qiell dhe ngrihet deri te retë.</span> <span class="verse"><a name="10">10</a>Zoti ka bërë të triumfojë çështja jonë e drejtë. Ejani, të tregojmë në Sion veprën e Zotit, Perëndisë tonë.</span> <span class="verse"><a name="11">11</a>Mprehni shigjetat, rrokni mburojat. Zoti ka zgjuar frymën e mbretërve të Medasve, sepse qëllimi i tij kundër Babilonisë është shkatërrimi i saj, sepse kjo është hakmarrja e Zotit, hakmarrja e tempullit të tij.</span> <span class="verse"><a name="12">12</a>Ngrini flamurin mbi muret e Babilonisë. Përforconi rojet, vendosni shigjetarë, përgatitni kurthe. Sepse Zoti ka menduar dhe ka zbatuar atë që ka thënë kundër banorëve të Babilonisë.</span> <span class="verse"><a name="13">13</a>O ti që banon pranë ujërave të mëdha, të pasura në thesarë, fundi yt erdhi, fundi i fitimeve të tua të padrejta.</span> <span class="verse"><a name="14">14</a>Zoti i ushtrive i është betuar në veten e tij: &quot;Unë do të të mbush me njerëz si miza që do të ngrenë kundër teje britma lufte&quot;.</span> <span class="verse"><a name="15">15</a>Ai ka bërë tokën me fuqinë e tij, ka vendosur botën me diturinë e tij dhe ka shpalosur qiejt me zgjuarësinë e tij.</span> <span class="verse"><a name="16">16</a>Kur nxjerr zërin e tij, ka një zhurmë ujërash në qiell; ai bën që të ngjiten avujt nga skajet e tokës, prodhon rrufetë për shiun dhe e nxjerr erën nga depozitat e tij.</span> <span class="verse"><a name="17">17</a>Çdo njeri atëherë bëhet budalla, pa njohuri, çdo argjendar ka turp për shëmbëlltyrën e tij të gdhendur, sepse shëmbëlltyra e tij e derdhur është një gënjeshtër, dhe nuk ka frymë jetësore në to.</span> <span class="verse"><a name="18">18</a>Janë kotësi, vepra mashtrimi; në kohën e ndëshkimit të tyre do të zhduken.</span> <span class="verse"><a name="19">19</a>Trashëgimia e Jakobit nuk është si ata, sepse ai ka sajuar tërë gjërat, dhe Izraeli është fisi i trashëgimisë së tij. Emri i tij është Zoti i ushtrive.</span> <span class="verse"><a name="20">20</a>&quot;Ti je për mua një çekiç, një mjet lufte; me ty do të shtyp kombet, me ty do të shkatërroj mbretëritë;</span> <span class="verse"><a name="21">21</a>me ty do të copëtoj kalë dhe kalorës, me ty do të copëtoj qerre dhe karrocier;</span> <span class="verse"><a name="22">22</a>me ty do të copëtoj burrë dhe grua, me ty do të copëtoj plak dhe fëmijë, me ty do të copëtoj të riun dhe virgjëreshën;</span> <span class="verse"><a name="23">23</a>me ty do të copëtoj bariun dhe kopenë e tij, me ty do të copëtoj katundarin dhe pendën e tij të qeve, me ty do të copëtoj qeveritarët dhe gjykatësit.</span> <span class="verse"><a name="24">24</a>Por unë do t'i shpërblej Babiloninë dhe tërë banorët e Kaldesë për tërë të keqen që i kanë bërë Sionit para syve tuaj&quot;, thotë Zoti.</span> <span class="verse"><a name="25">25</a>&quot;Ja ku jam kundër teje, o mal i shkatërrimit&quot;, thotë Zoti, &quot;ti që shkatërron tërë tokën. Unë do të shtrij dorën time kundër teje, do të të rrokullis poshtë nga shkëmbinjtë dhe do të të bëj një mal të djegur.</span> <span class="verse"><a name="26">26</a>Nga ti nuk do të merren më as gurë të qoshes, as gurë themeli, por ti do të bëhesh një shkreti përjetë, thotë Zoti.</span> <span class="verse"><a name="27">27</a>Ngrini një flamur në vend, bjerini borisë midis kombeve; përgatitni kombet kundër saj, thirrni të mblidhen kundër saj mbretëritë e Araratit, Minit dhe Ashkenazit. Emëroni kundër saj një komandant.  Bëni që të përparojnë kuajt si karkaleca të  kreshtë.</span> <span class="verse"><a name="28">28</a>Përgatitni kundër saj kombet, me mbretëritë e Medisë, me qeveritarët e tij, me të gjithë gjykatësit dhe tërë vendet e zotërimeve të tij.</span> <span class="verse"><a name="29">29</a>Toka do të dridhet dhe do të mbajë zi, sepse planet e Zotit kundër Babilonisë do të realizohen, për ta katandisur vendin e Babilonisë në një shkreti, pa banorë.</span> <span class="verse"><a name="30">30</a>Trimat e Babilonisë kanë hequr dorë nga lufta; kanë mbetur në fortesat e tyre; forca e tyre është ligështuar, janë bërë si gra. U kanë vënë zjarrin banesave të saj, shulet e portave të tyre janë thyer.</span> <span class="verse"><a name="31">31</a>Korrieri vrapon përballë korrierit dhe lajmëtari përballë lajmëtarit për t'i njoftuar mbretit të Babilonisë që qyteti i tij është marrë nga çdo anë;</span> <span class="verse"><a name="32">32</a>vahet që mund të kalohen më këmbë janë zënë, kënetat janë në flakë dhe luftëtarët janë të tmerruar.</span> <span class="verse"><a name="33">33</a>Sepse kështu thotë Zoti i ushtrive, Perëndia i Izraelit: &quot;Bija e Babilonisë është si një lëmë në kohën që shkelet; edhe pak dhe do të vijë për të koha e korrjes&quot;.</span> <span class="verse"><a name="34">34</a>&quot;Nebukadnetsari, mbreti i Babilonisë, na ka gëlltitur, na ka shtypur, na ka katandisur si një enë bosh; na ka gëlltitur si një dragua, ka mbushur barkun e tij me ushqimet tona të shijshme, na ka përzënë.</span> <span class="verse"><a name="35">35</a>Dhuna e ushtruar kundër meje dhe mishit tim rëntë mbi Babiloninë&quot;, do të thotë banori i Sionit. &quot;Gjaku im rëntë mbi banorët e Kaldesë&quot;, do të thotë Jeruzalemi.</span> <span class="verse"><a name="36">36</a>Prandaj kështu thotë Zoti: &quot;Ja, unë do të mbroj çështjen tënde dhe do ta kryej hakmarrjen tënde. Do të bëj që të thahet deti i saj dhe të shterojë burimi i saj.</span> <span class="verse"><a name="37">37</a>Babilonia do të bëhet një grumbull gërmadhash, një strehë për çakejtë, një objekt habie e talljeje, pa banorë.</span> <span class="verse"><a name="38">38</a>Ata do të vrumbullijnë bashkë si luanë, do të skërmitin dhëmbët si këlyshët e luanit.</span> <span class="verse"><a name="39">39</a>Kur të kenë vapë, do t'u jap të pijnë, do t'i deh që të kënaqen dhe të flenë një gjumë të përjetshëm, pa u zgjuar më&quot;, thotë Zoti.</span> <span class="verse"><a name="40">40</a>Unë do t'i bëj të zbresin në kasaphanë si qengja, si desh bashkë me cjeptë.</span> <span class="verse"><a name="41">41</a>Vallë si u pushtua Sheshaku dhe u fitua lavdia e tërë dheut? Vallë si u bë Babilonia një shkreti midis kombeve?</span> <span class="verse"><a name="42">42</a>Deti ka dalë përmbi Babiloninë; ajo është mbytur nga zhurma e valëve të tij.</span> <span class="verse"><a name="43">43</a>Qytetet e saj janë bërë një mjerim, një tokë e zhuritur, një shkreti, një vend ku nuk banon askush dhe nëpër të cilin nuk kalon asnjë bir njeriu.</span> <span class="verse"><a name="44">44</a>Unë do të ndëshkoj Belin në Babiloni dhe do të nxjerr nga goja e tij atë që ka gllabëruar dhe kombet nuk do të bashkohen më me të. Madje edhe muret e Babilonisë do të rrëzohen.</span> <span class="verse"><a name="45">45</a>Dil nga mesi i saj, o populli im, dhe secili të shpëtojë jetën e tij përpara zemërimit të zjarrtë të Zotit.</span> <span class="verse"><a name="46">46</a>Zemra juaj mos u ligështoftë dhe mos u trembni nga lajmet që do të dëgjohen në vend, sepse një vit do të vijë një lajm dhe vitin tjetër një lajm tjetër. Do të ketë dhunë në vend, sundues kundër sunduesit.</span> <span class="verse"><a name="47">47</a>Prandaj ja, do të vijnë ditët në të cilat unë do të ndëshkoj figurat e gdhendura të Babilonisë; tërë vendi do të mbulohet me turp dhe tërë të plagosurit për vdekje do të rrëzohen në mes të saj.</span> <span class="verse"><a name="48">48</a>Atëherë qiejt, toka dhe çdo gjë që është në to do të ngazëllejnë mbi Babiloninë, sepse shkatërruesit do të vijnë kundër saj nga veriu&quot;, thotë Zoti.</span> <span class="verse"><a name="49">49</a>Ashtu si Babilonia bëri që të rrëzohen të plagosurit për vdekje të Izraelit, kështu në Babiloni do të rrëzohen të plagosurit për vdekje të të gjithë vendit.</span> <span class="verse"><a name="50">50</a>Ju, që keni shpëtuar nga shpata, nisuni, mos u ndalni; mbani mend që nga larg Zotin, dhe Jeruzalemi t'ju kthehet në zemër.</span> <span class="verse"><a name="51">51</a>Na vjen turp të dëgjojmë sharjen, turpi ka mbuluar fytyrën tonë, sepse disa të huaj kanë hyrë në shenjtoren e shtëpisë të Zotit.</span> <span class="verse"><a name="52">52</a>&quot;Prandaj ja, do të vijnë ditët&quot;, thotë Zoti, &quot;në të cilat unë do të dënoj figurat e tij të gdhendura dhe në tërë vendin e tij do të rënkojnë të plagosurit për vdekje.</span> <span class="verse"><a name="53">53</a>Edhe sikur Babilonia të ngjitej deri në qiell, edhe sikur ta bënte të pakapshme forcën e saj të lartë, nga ana ime do të vijnë kundër saj disa shkatërrimtarë&quot;, thotë Zoti.</span> <span class="verse"><a name="54">54</a>Zhurma e një britme po vjen nga Babilonia, e një shkatërrimi të madh nga vendi i Kaldasve.</span> <span class="verse"><a name="55">55</a>Sepse Zoti po shkatërron Babiloninë dhe bën që të pushojë zhurma e saj e madhe; valët e tyre gumëzhijnë, zhurma e zërit të tyre po ngrihet.</span> <span class="verse"><a name="56">56</a>Shkatërrimtari në fakt erdhi kundër saj, kundër Babilonisë; trimat e saj janë kapur, harqet e tyre janë copëtuar, sepse Zoti është Perëndia i shpërblimeve; ai do t'i shpërblejë me siguri.</span> <span class="verse"><a name="57">57</a>Unë do t'i deh princat e saj, njerëzit e urtë të saj, qeveritarët e saj, nëpunësit e saj, dhe trimat e saj dhe kështu do të bëjnë një gjumë të përjetshëm dhe nuk do të zgjohen më&quot;, thotë Mbreti, emri i të cilit është Zoti i ushtrive.</span> <span class="verse"><a name="58">58</a>Kështu thotë Zoti i ushtrive: &quot;Muret e gjëra të Babilonisë do të prishen krejtësisht, portat e saj të larta do të digjen me zjarr; kështu popujt do të kenë punuar për asgjë dhe kombet do të jenë munduar vetëm për zjarrin&quot;.</span> <span class="verse"><a name="59">59</a>Urdhri që profeti Jeremia i dha Serajahut, birit të Neriahut, bir i Mahsejahut, kur shkoi në Babiloni me Sedekian, mbretin e Judës, në vitin e katërt të mbretërimit të tij. Serajahu ishte shefi i Çambelanëve.</span> <span class="verse"><a name="60">60</a>Kështu Jeremia shkroi në një libër tërë të këqiat që do të pësonte Babilonia, tërë këto fjalë që janë shkruar kundër Babilonisë.</span> <span class="verse"><a name="61">61</a>Dhe Jeremia i tha Serajahut: &quot;Kur të arrish në Babiloni, ki kujdes t'i lexosh tërë këto fjalë,</span> <span class="verse"><a name="62">62</a>dhe do të thuash: &quot;O Zot, ti ke thënë për këtë vend se do ta shkatërroje, dhe se nuk do të mbetej në të më asnjëri, qoftë njeri apo kafshë, por do të bëhej një shkreti e përjetshme&quot;.</span> <span class="verse"><a name="63">63</a>Pastaj, kur të kesh mbaruar së lexuari këtë libër, do të lidhësh mbi të një gur dhe do ta hedhësh në mes të Eufratit,</span> <span class="verse"><a name="64">64</a>dhe do të thuash: &quot;Kështu do të mbytet Babilonia dhe nuk do të ngrihet më nga fatkeqësia që unë do të sjell mbi të; dhe ata do të jenë të rraskapitur&quot;&quot;. Deri këtu fjalët e Jeremias.</span> </p></div</div></div></body></html>