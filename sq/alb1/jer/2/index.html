<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 2</strong></div><p><span class="verse"><a name="1">1</a>Fjala e Zotit m'u drejtua akoma për të thënë:</span> <span class="verse"><a name="2">2</a>&quot;Shko dhe bërtit në veshët e Jeruzalemit, duke thënë: Kështu thotë Zoti: Unë të kujtoj ty, kujdesin e dhembshur të rinisë sate, dashurinë në kohën e fejesës sate, kur më ndiqje në shkretëtirë në një tokë të pa mbjellë.</span> <span class="verse"><a name="3">3</a>Izraeli i ishte shenjtëruar Zotit, prodhimet e para të korrjes së tij; tërë ata që i hanin bëheshin fajtorë dhe fatkeqësia binte mbi ta&quot;, thotë Zoti.</span> <span class="verse"><a name="4">4</a>Dëgjoni fjalën e Zotit, o shtëpi e Jakobit, dhe ju të gjitha familjet e shtëpisë së Izraelit.</span> <span class="verse"><a name="5">5</a>Kështu thotë Zoti: &quot;Çfarë kanë gjetur të padrejtë tek unë etërit tuaj për t'u larguar nga unë, për të shkuar pas kotësisë dhe për t'u bërë ata vetë kotësi?</span> <span class="verse"><a name="6">6</a>As nuk kanë thënë: &quot;Ku është Zoti që na nxori nga vendi i Egjiptit, që na udhëhoqi nëpër shkretëtirë, nëpër një vend të thatë dhe me gremina, në një vend të zhuritur dhe me hije të vdekjes, nëpër një  vend ku asnjeri nuk kishte kaluar dhe ku  asnjeri nuk kishte banuar?&quot;.</span> <span class="verse"><a name="7">7</a>Unë ju kam çuar në një vend pjellor që të hanit frytet e tij dhe të mirat e tij; por kur keni hyrë keni ndotur vendin tim dhe e keni bërë trashëgiminë time një gjë të neveritshme.</span> <span class="verse"><a name="8">8</a>Priftërinjtë nuk kanë thënë: &quot;Ku është Zoti?&quot;, ata që meren me ligjin nuk më njohën, barinjtë ngritën krye kundër meje, profetët profetizuan për Baalin dhe shkuan pas gjërave që nuk vlejnë asgjë.</span> <span class="verse"><a name="9">9</a>Prandaj do t'ju padis akoma në gjyq&quot;, thotë Zoti, &quot;dhe do t'u bëj gjyq bijve të bijve tuaj.</span> <span class="verse"><a name="10">10</a>Shkoni në ishujt e Kitimit dhe shikoni, dërgoni njerëz në Kedar dhe kqyrni mirë nëse ka ndodhur një gjë e tillë.</span> <span class="verse"><a name="11">11</a>A ka ndryshuar ndonjë komb perënditë e tij, edhe pse ato nuk janë perëndi? Por populli im e ka ndërruar lavdinë e tij për diçka që nuk vlen asgjë.</span> <span class="verse"><a name="12">12</a>Habituni, o qiej, me këtë; lebetituni dhe dëshpërohuni shumë&quot;, thotë Zoti.</span> <span class="verse"><a name="13">13</a>&quot;Sepse populli im ka kryer dy të këqija: më ka braktisur mua, burimin e ujit që rrjedh, për të hapur sterna, sterna të prishura, që nuk e mbajnë ujin.</span> <span class="verse"><a name="14">14</a>Izraeli a është vallë një skllav, o një skllav i lindur në shtëpi? Pse pra, u bë një pre?</span> <span class="verse"><a name="15">15</a>Luanët e vegjël vrumbullojnë kundër tij, bëjnë që të dëgjohet zëri i tyre dhe e katandisin vendin e tij në një shkatërrim të plotë; qytetet e tij janë djegur dhe askush nuk banon më në to.</span> <span class="verse"><a name="16">16</a>Madje dhe banorët e Nofit dhe të Tahpanhesit të hanë kurorën që ke mbi kokë.</span> <span class="verse"><a name="17">17</a>Mos vallë ti u bëre shkak që të të bjerë kjo mbi krye, sepse ke braktisur Zotin, Perëndinë tënd, ndërsa të udhëhiqte nëpër rrugë?</span> <span class="verse"><a name="18">18</a>Dhe tani pse ke marrë rrugën që të çon për në Egjipt, për të shkuar të pish ujërat e Shihorit? Ose pse ke marrë rrugën që të çon në Asiri, për të shkuar të pish ujërat e Lumit?</span> <span class="verse"><a name="19">19</a>Vetë sjellja jote e keqe dhe shmangiet e tua do të të dënojnë. Prano, pra, dhe shiko sa e keqe dhe e hidhur për ty është të braktisësh Zotin, Perëndinë tënd, dhe të mos kesh fare frikë nga unë&quot;, thotë Zoti, Zoti i ushtrive.</span> <span class="verse"><a name="20">20</a>&quot;Sepse prej shumë kohe ke thyer zgjedhën tënde, ke prerë lidhjet e tua dhe ke thënë: &quot;Nuk dua të shërbej më!&quot;. Por mbi çdo kodër të lartë dhe nën çdo pemë të gjelbër ti je shtrirë si një prostitutë.</span> <span class="verse"><a name="21">21</a>Megjithatë të kisha mbjellë si një vresht fisnik i tërë i cilësisë më të lartë; si ke ndryshuar, pra, ndaj meje në degë të degjeneruara vreshti të huaj?</span> <span class="verse"><a name="22">22</a>Edhe sikur të laheshe me sodë dhe të përdorje shumë sapun, paudhësia jote do të linte një njollë të pashlyeshme para meje&quot;, thotë Perëndia, Zoti.</span> <span class="verse"><a name="23">23</a>&quot;Si mund të thuash: &quot;Nuk jam e ndotur, nuk u kam vajtur pas Baalëve&quot;? Shiko rrugën që ke përshkuar në luginë, prano atë që ke bërë, deve e shpejtë, që vrapon pa fre në rrugët e saj.</span> <span class="verse"><a name="24">24</a>Gomaricën e egër, që është mësuar në shkretëtirë, që merr frymë në afshin e dëshirës së saj; kush mund ta përmbajë në stinën e dashurisë? Të gjithë ata që e kërkojnë nuk duhet të lodhen: do ta gjejnë në muajin e vet.</span> <span class="verse"><a name="25">25</a>Pengo që këmba jote të mbetet zbathur dhe që të të thahet gryka. Por ti ke thënë: &quot;Eshtë e kotë. Jo! Unë i dua të huajt dhe dëshiroj të shkoj pas tyre&quot;.</span> <span class="verse"><a name="26">26</a>Ashtu si mbetet i hutuar vjedhësi kur kapet në flagrancë, kështu janë të hutuar ata të shtëpisë së Izraelit, ata vetë, mbreti i tyre, princat e tyre, priftërinjtë e tyre dhe profetët e tyre,</span> <span class="verse"><a name="27">27</a>të cilët i thonë drurit: &quot;Ti je ati im&quot; dhe gurit: &quot;Ti na ke dhënë jetën&quot;. Po, ata më kanë kthyer kurrizin dhe jo fytyrën. Por në kohën e fatkeqësisë së tyre thonë: &quot;Çohu dhe na shpëto!&quot;.</span> <span class="verse"><a name="28">28</a>Po ku janë perënditë e tua që ti ke sajuar? Le të ngrihen po qe se mund të të shpëtojnë në kohën e fatkeqësisë sate. Sepse të shumtë si qytetet e tua janë perënditë e tua, o Judë.</span> <span class="verse"><a name="29">29</a>Pse grindeni me mua? Ju të gjithë keni ngritur krye kundër meje&quot;, thotë Zoti.</span> <span class="verse"><a name="30">30</a>&quot;Më kot i kam goditur bijtë tuaj; nuk e pranuan korrigjimin. Shpata juaj i ka përpirë profetët tuaj si një luan shkatërrimtar.</span> <span class="verse"><a name="31">31</a>O brezni, ki parasysh fjalën e Zotit! A kam qenë vallë një shkretëtirë për Izraelin ose një vend me errësirë të dendur? Sepse populli im thotë: &quot;Ne endemi lirisht, nuk do të kthehemi më te ti&quot;?</span> <span class="verse"><a name="32">32</a>A mund t'i harrojë një vajzë stolitë e saj ose një nuse brezin e saj? Megjithatë populli im më ka harruar nga një numër shumë i madh ditësh.</span> <span class="verse"><a name="33">33</a>Sa bukur di t'i përdorësh mënyrat e tua për të siguruar dashurinë! Kështu ua ke mësuar mënyrat e tua madje edhe grave të këqija.</span> <span class="verse"><a name="34">34</a>Bile edhe në cepat e rrobës sate gjendet gjaku i të pafajmëve të mjerë, që nuk u kapën duke bërë vjedhje me thyerje. Por me gjithë këto gjëra,</span> <span class="verse"><a name="35">35</a>ti thua: &quot;Jam e pafaj; me siguri zemërimi i tij është tërhequr nga unë&quot;. Ja, unë do të hyj në gjyq me ty sepse ke thënë: &quot;Nuk kam mëkatuar&quot;.</span> <span class="verse"><a name="36">36</a>Pse endesh poshtë e përpjetë, duke ndryshuar rrugën tënde? Do të mbetesh e zhgënjyer edhe nga Egjipti, ashtu siç u zhgënjeve nga Asiria.</span> <span class="verse"><a name="37">37</a>Edhe prej këtij do të dalësh me duart mbi kokë, sepse Zoti ka hedhur poshtë ata te të cilët ti ke besim, dhe ti nuk do të realizosh me anë të tyre qëllimet e tua.</span> </p></div</div></div></body></html>