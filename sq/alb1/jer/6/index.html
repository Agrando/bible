<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 6</strong></div><p><span class="verse"><a name="1">1</a>&quot;O bij të Beniaminit, kërkoni një strehë jashtë Jeruzalemit. I bini borisë në Tekoa dhe ngrini një sinjal zjarri në Beth-kerem, sepse nga veriu po vjen një gjëmë, një shkatërrim i madh.</span> <span class="verse"><a name="2">2</a>Unë do ta shkatërroj bijën e bukur dhe delikate të Sionit.</span> <span class="verse"><a name="3">3</a>Në drejtim të saj vijnë barinj me kopetë e tyre; ngrenë çadrat e tyre rreth e qark kundër saj; secili kullot për veten e tij.</span> <span class="verse"><a name="4">4</a>Përgatitni luftën kundër saj; çohuni dhe le të dalim në mes të ditës! Mjerë ne, sepse dita po kalon dhe hijet e mbrëmjes po zgjaten!</span> <span class="verse"><a name="5">5</a>Çohuni dhe të dalim natën, të shkatërrojmë pallatet e tij!&quot;.</span> <span class="verse"><a name="6">6</a>Sepse kështu thotë Zoti i ushtrive: &quot;Prisni drurët e tij dhe ndërtoni një ledh kundër Jeruzalemit; ky është qyteti që duhet ndëshkuar; në mes të tij nuk ka veçse shtypje.</span> <span class="verse"><a name="7">7</a>Ashtu si një pus nxjerr ujërat e tij, kështu ai nxjerr ligësinë e vet; në të flitet vetëm për dhunë dhe për shkatërrim; para meje qëndrojnë vazhdimisht dhembje dhe plagë.</span> <span class="verse"><a name="8">8</a>Lejo të të korrigjojnë, o Jeruzalem, përndryshe shpirti im do të largohet nga ti, përndryshe do të të katandis në një shkretim, në një tokë të pabanuar&quot;.</span> <span class="verse"><a name="9">9</a>Kështu thotë Zoti i ushtrive: &quot;Ata që kanë mbetur nga Izraeli do të mblidhen si vilet e pavjela të një vreshti; kaloje përsëri dorën tënde si vjelësi mbi degëzat e hardhisë.</span> <span class="verse"><a name="10">10</a>Kujt do t'i flas dhe cilin do të qortoj që të më dëgjojë? Ja, veshi i tyre është i parrethprerë dhe ata nuk janë të zotë të tregojnë kujdes; ja, fjala e Zotit është bërë për ta objekt përçmimi dhe ata nuk gjejnë tek ajo asnjë kënaqësi.</span> <span class="verse"><a name="11">11</a>Prandaj jam mbushur me zemërimin e madh të Zotit; jam lodhur duke e përmbajtur. Do ta hedh mbi fëmijët në rrugë dhe mbi të rinjtë e mbledhur bashkë, sepse do të kapen si burri ashtu dhe gruaja, si plaku ashtu dhe burri i ngarkuar me vite.</span> <span class="verse"><a name="12">12</a>Shtëpitë e tyre do t'u kalojnë të tjerëve, së bashku me arat e tyre dhe bashkëshortet e tyre, sepse unë do të shtrij dorën time mbi banorët e vendit&quot;, thotë Zoti.</span> <span class="verse"><a name="13">13</a>&quot;Sepse nga më i vogli deri tek më i madhi të gjithë lakmojnë fitime; nga profeti deri te prifti janë të gjithë gënjeshtarë.</span> <span class="verse"><a name="14">14</a>Ata e mjekojnë shkel e shko plagën e popullit tim, duke thënë: &quot;Paqe, paqe&quot;, kur nuk ka paqe.</span> <span class="verse"><a name="15">15</a>A ju vinte turp kur kryenin gjëra të neveritshme? Jo! Nuk kishin turp fare dhe as nuk dinin se ç'ishte të skuqeshe. Prandaj do të rrëzohen midis atyre që rrëzohen; kur do t'i vizitoj, do të rrëzohen&quot;, thotë Zoti.</span> <span class="verse"><a name="16">16</a>Kështu thotë Zoti: &quot;Ndaluni nëpër rrugë dhe shikoni, pyesni për shtigjet e vjetra, ku është rruga e mirë, dhe ecni nëpër të; kështu do të gjeni prehje për shpirtrat tuaj&quot;. Por ata përgjigjen: &quot;Nuk do të ecim nëpër të&quot;.</span> <span class="verse"><a name="17">17</a>&quot;Kam vënë roje mbi ju: Kushtojini kujdes zërit të borisë!&quot;. Por ata përgjigjen: &quot;Nuk do t'i kushtojmë kujdes&quot;.</span> <span class="verse"><a name="18">18</a>&quot;Prandaj, dëgjoni, o kombe, dhe dije, o kuvend, çfarë do t'u ndodhë atyre.</span> <span class="verse"><a name="19">19</a>Dëgjo, o tokë! Ja, unë do të sjell mbi këtë popull një gjëmë, vetë frytin e mendimeve të tij, sepse nuk u kanë kushtuar kujdes fjalëve të mia dhe as ligjit tim, por e kanë hedhur poshtë.</span> <span class="verse"><a name="20">20</a>Ç'më hyn në punë temjani që vjen nga Sheba, kanella erë mirë që vjen nga një vend i largët? Olokaustet tuaja nuk më pëlqejnë dhe sakrificat tuaja nuk më pëlqejnë&quot;.</span> <span class="verse"><a name="21">21</a>Prandaj kështu thotë Zoti: &quot;Ja, unë do të vendos para këtij populli disa gurë pengese në të cilët do të pengohen bashkë etër dhe bij; fqinji dhe miku do të vdesin&quot;.</span> <span class="verse"><a name="22">22</a>Kështu thotë Zoti: &quot;Ja, një popull vjen nga një vend i veriut dhe një komb i madh do të dalë nga skajet e tokës.</span> <span class="verse"><a name="23">23</a>Ata rrokin harkun dhe ushtën; janë të egër dhe nuk kanë mëshirë; zëri i tyre i ngjet zhurmës së detit; ata kanë hipur mbi kuaj dhe janë gati të luftojnë si një njeri i vetëm kundër teje, o bijë e Sionit&quot;.</span> <span class="verse"><a name="24">24</a>&quot;Kemi dëgjuar famën e tyre dhe na ranë duart; ankthi na ka mbërthyer, ashtu si dhembjet që zënë një grua që po lind&quot;.</span> <span class="verse"><a name="25">25</a>Mos dilni nëpër ara, mos ecni nëpër rrugë, sepse shpata e armikut dhe tmerri janë kudo.</span> <span class="verse"><a name="26">26</a>O bijë e popullit tim, vishu me thes dhe rrotullohu në hi; mbaj zi si për një bir të vetëm, me një vajtim shumë të hidhur, sepse shkatërruesi do të sulet mbi ne papritmas.</span> <span class="verse"><a name="27">27</a>Unë të kisha vënë midis popullit tim si një provues dhe një fortesë, me qëllim që ti të njihje rrugën e tyre dhe ta provoje atë.</span> <span class="verse"><a name="28">28</a>Ata janë të gjithë rebelë midis rebelëve, shkojnë rreth e qark duke përhapur shpifje; janë bronz dhe hekur, janë të tërë korruptues.</span> <span class="verse"><a name="29">29</a>Gjyryku fryn me forcë, plumbi konsumohet nga zjarri; më kot e rafinon rafinuesi, sepse skorjet nuk shkëputen.</span> <span class="verse"><a name="30">30</a>Do të quhen &quot;argjend i refuzimit&quot;, sepse Zoti i ka hedhur poshtë.</span> </p></div</div></div></body></html>