<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 16</strong></div><p><span class="verse"><a name="1">1</a>Fjala e Zotit m'u drejtua, duke thënë:</span> <span class="verse"><a name="2">2</a>&quot;Mos merr grua dhe mos ki bij e bija në këtë vend&quot;.</span> <span class="verse"><a name="3">3</a>Sepse kështu thotë Zoti për bijtë dhe bijat që kanë lindur në këtë vend dhe për nënat që i kanë pjellë dhe për etërit që i kanë zënë në këtë vend:</span> <span class="verse"><a name="4">4</a>&quot;Ata do të vdesin nga një vdekje rrëqethëse; nuk do të qahen dhe nuk do të varrosen, por do t'i lënë si pleh mbi faqen e dheut; do të shfarosen nga shpata dhe nga uria, dhe kufomat e tyre do të shërbejnë  si ushqim për shpendët e qiellit dhe  për kafshët e tokës&quot;.</span> <span class="verse"><a name="5">5</a>Sepse kështu thotë Zoti: &quot;Mos hyni në shtëpinë e zisë dhe mos shkoni për ngushëllime dhe për t'i vajtuar, sepse unë kam hequr nga ky popull paqen time, mirësinë time dhe mëshirën time&quot;, thotë Zoti.</span> <span class="verse"><a name="6">6</a>&quot;Të mëdhenj dhe të vegjël do të vdesin në këtë vend; nuk do të varrosen as do të mbahet zia për ata, nuk do të bëhen prerje as qethje flokësh për ta.</span> <span class="verse"><a name="7">7</a>Nuk do të thyhet buka për ata që mbajnë zi për t'i ngushëlluar për një të vdekur dhe nuk do t'u jepet për të pirë gota e ngushëllimit për atin e tyre dhe nënën e tyre.</span> <span class="verse"><a name="8">8</a>Mos hyni as në një shtëpi banketi për t'u ulur bashkë me ta për të ngrënë dhe për të pirë&quot;.</span> <span class="verse"><a name="9">9</a>Sepse kështu thotë Zoti i ushtrive, Perëndia i Izraelit: &quot;Ja, unë do të bëj që të pushojë në këtë vend, para syve tuaj dhe në ditët tuaja, britma e gëzimit dhe britma e ngazëllimit, zëri i dhëndrit dhe zëri i nuses.</span> <span class="verse"><a name="10">10</a>Dhe ka për të ndodhur që kur t'i shpallësh këtij populli tërë këto gjëra, do të të thonë: &quot;Pse Zoti ka shqiptuar kundër nesh tërë këtë mjerim të madh? Cila është paudhësia jonë? Cili është mëkati që kemi kryer kundër Zotit, Perëndisë tonë?&quot;.</span> <span class="verse"><a name="11">11</a>Atëherë ti do t'u përgjigjesh atyre: Sepse etërit tuaj më kanë braktisur&quot;, thotë Zoti, &quot;kanë shkuar pas perëndive të tjera, u kanë shërbyer dhe kanë rënë përmbys para tyre, më kanë braktisur mua dhe nuk kanë respektuar ligjin tim.</span> <span class="verse"><a name="12">12</a>Dhe ju keni vepruar më keq se etërit tuaj, sepse ja, secili vepron sipas kryeneçësisë së zemrës së tij të keqe dhe nuk pranon të më dëgjojë.</span> <span class="verse"><a name="13">13</a>Prandaj unë do t'ju dëboj nga ky vend në një vend që as ju, as etërit tuaj nuk keni njohur dhe atje do t'u shërbeni perëndive të tjera ditën e natën, sepse unë nuk do t'ju fal&quot;.</span> <span class="verse"><a name="14">14</a>&quot;Prandaj ja, po vijnë ditët&quot;, thotë Zoti, &quot;në të cilat nuk do të thuhet më: &quot;Për Zotin e gjallë që nxori bijtë e Izraelit nga vendi i Egjiptit&quot;,</span> <span class="verse"><a name="15">15</a>por: &quot;Për Zotin e gjallë që nxori bijtë e Izraelit nga vendi i veriut dhe nga tërë vendet ku i kishte shpërndarë&quot;. Dhe unë do t'i çoj përsëri në vendin që u kisha dhënë etërve të tyre.</span> <span class="verse"><a name="16">16</a>Ja, unë do të dërgoj një numër të madh peshkatarësh për t'i peshkuar&quot;, thotë Zoti, &quot;dhe pastaj do të dërgoj një numër të madh gjahtarësh për t'i gjuajtur në çdo mal, në çdo kodër dhe në të çarat e shkëmbinjve.</span> <span class="verse"><a name="17">17</a>Sepse sytë e mi janë mbi të gjitha rrugët e tyre, që nuk janë të fshehura nga fytyra ime, dhe paudhësitë e tyre nuk mbeten të fshehura para syve të mi.</span> <span class="verse"><a name="18">18</a>Para së gjithash do t'i shpaguaj dyfish për paudhësinë dhe mëkatin e tyre, sepse kanë përdhosur vendin tim me kufomat e idhujve të tyre të neveritshëm dhe e kanë mbushur trashëgiminë time me gjërat e tyre të neveritshme&quot;.</span> <span class="verse"><a name="19">19</a>O Zot, forca ime, kalaja ime dhe streha ime ditën e fatkeqësisë, te ti do të vijnë kombet nga skajet e tokës dhe do të thonë: &quot;Etërit tanë kanë trashëguar vetëm gënjeshtra, kotësi dhe gjëra që nuk vlejnë asgjë&quot;.</span> <span class="verse"><a name="20">20</a>&quot;A mundet të shpikë njeriu perëndi, që në të vërtetë nuk janë perëndi?</span> <span class="verse"><a name="21">21</a>Prandaj ja, këtë radhë do t'u bëj të njohur atyre, do t'u tregoj dorën time dhe fuqinë time; dhe ata do të mësojnë që emri im është Zoti&quot;.</span> </p></div</div></div></body></html>