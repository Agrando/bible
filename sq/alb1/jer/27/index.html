<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 27</strong></div><p><span class="verse"><a name="1">1</a>Në fillim të mbretërimit të Jehojakimit, birit të Josias, mbret i Judës, kjo fjalë iu drejtua Jeremias nga Zoti:</span> <span class="verse"><a name="2">2</a>&quot;Kështu më ka thënë Zoti: Bëj lidhje dhe krijo zgjedhë dhe vari mbi qafën tënde;</span> <span class="verse"><a name="3">3</a>pastaj ia dërgo mbretit Edom, mbretit të Moabit, mbretit të bijve të Amonit, mbretit të Tiros dhe mbretit të Sidonit, me anë të ambasadorëve të Sedekias, mbretit të Judës, të ardhur në Jeruzalem;</span> <span class="verse"><a name="4">4</a>dhe jepu urdhër që t'u thonë kështu zotërive të tyre: &quot;Kështu thotë Zoti i ushtrive, Perëndia i Izraelit: Kështu do t'u thoni zotërive tuaj:</span> <span class="verse"><a name="5">5</a>Unë kam bërë tokën, njerëzit dhe kafshët që janë mbi faqen e dheut, me fuqinë time të madhe dhe me krahun tim të shtrirë, dhe ia jap atij që më duket i mirë në sytë e mi.</span> <span class="verse"><a name="6">6</a>Dhe tani tërë këto vende ia kam dhënë në dorë Nebukadnetsarit, mbretit të Babilonisë, shërbëtorit tim; atij i kam dhënë gjithashtu kafshët e fshatrave që t'i shërbejnë.</span> <span class="verse"><a name="7">7</a>Kështu tërë kombet do t'i shërbejnë atij, birit të tij dhe birit të birit të tij, deri sa të vijë koha edhe për vendin e tij; atëherë shumë kombe me mbretër të fuqishëm do ta katandisin në robëri.</span> <span class="verse"><a name="8">8</a>Dhe do të ndodhë që kombi ose mbretëria që nuk do të dëshirojë t'i shërbejë atij, Nebukadnetsarit, mbretit të Babilonisë, dhe ta vërë qafën e tij nën zgjedhën e mbretit të Babilonisë, atë komb unë  do ta dënoj&quot;&quot;, thotë Zoti, &quot;me shpatën, me  urinë dhe me murtajën, deri sa t'i kem shfarosur me dorë të tij.</span> <span class="verse"><a name="9">9</a>Prandaj mos dëgjoni profetët tuaj, as shortarët tuaj, as ata që shikojnë ëndrra, as magjistarët tuaj që ju thonë: &quot;Nuk do të robëroheni nga mbreti i Babilonisë!&quot;.</span> <span class="verse"><a name="10">10</a>Po, ata ju profetizojnë gënjeshtra që t'ju largojnë nga vendi juaj, që unë t'ju shpërndaj dhe ju të vdisni.</span> <span class="verse"><a name="11">11</a>Por kombin që do ta vërë qafën e tij nën zgjedhën e mbretit të Babilonisë dhe do t'i shërbejë atij, unë do ta lë në vendin e tij&quot;, thotë Zoti, &quot;dhe ai do ta punojë dhe do të qëndrojë aty&quot;.</span> <span class="verse"><a name="12">12</a>Unë i fola, pra, Sedekias, mbretit të Judës, në përputhje me tërë këto fjalë dhe i thashë: &quot;Përkulni qafën tuaj nën zgjedhën e mbretit të Babilonisë, i shërbeni atij dhe popullit të tij dhe do të jetoni.</span> <span class="verse"><a name="13">13</a>Pse ti dhe populli yt dëshironi të vdisni nga shpata, nga uria dhe nga murtaja, ashtu si ka folur Zoti kundër kombit që nuk dëshiron t'i shërbejë mbretit të Babilonisë?</span> <span class="verse"><a name="14">14</a>Prandaj mos dëgjoni fjalët e profetëve që ju thonë: &quot;Nuk do t'i shërbeni mbretit të Babilonisë&quot;, sepse ju profetizojnë gënjeshtrën&quot;.</span> <span class="verse"><a name="15">15</a>&quot;Sepse unë nuk i kam dërguar&quot;, thotë Zoti, &quot;por ata profetizojnë gënjeshtrën në emrin tim, me qëllim që unë t'ju shpërndaj dhe ju të vdisni, ju dhe profetët që ju profetizojnë&quot;.</span> <span class="verse"><a name="16">16</a>U fola gjithashtu priftërinjve dhe tërë këtij populli, duke thënë: &quot;Kështu thotë Zoti: Mos dëgjoni fjalët e profetëve tuaj që ju profetizojnë duke thënë: &quot;Ja, tani orenditë e shtëpisë të Zotit do  të kthehen shpejt nga Babilonia&quot;, sepse ju  profetizojnë gënjeshtrën.</span> <span class="verse"><a name="17">17</a>Mos i dëgjoni ata! I shërbeni mbretit të Babilonisë dhe keni për të jetuar. Pse ky qytet duhet të katandiset në një shkretinë?</span> <span class="verse"><a name="18">18</a>Në rast se janë profetë dhe fjala e Zotit është me ta, le të ndërhyjnë tani pranë Zotit të ushtrive në mënyrë që orenditë që kanë mbetur në shtëpinë e Zotit, në shtëpinë e mbretit të Judës dhe në Jeruzalem, të mos shkojnë në Babiloni&quot;.</span> <span class="verse"><a name="19">19</a>Kështu thotë Zoti i ushtrive për shtyllat, detin, qerret dhe pjesën tjetër të orendive që kanë mbetur në këtë qytet,</span> <span class="verse"><a name="20">20</a>të cilat Nebukadnetsari, mbreti i Babilonisë, nuk i mori, kur internoi Jekoniahun, birin e Jehojakimit, mbretit të Judës, nga Jeruzalemi në Babiloni së bashku me tërë fisnikët e Judës dhe të Jeruzalemit;</span> <span class="verse"><a name="21">21</a>po, kështu thotë Zoti i ushtrive, Perëndia i Izraelit, për orenditë që kanë mbetur në shtëpinë e Zotit, në shtëpinë e mbretit të Judës dhe në Jeruzalem:</span> <span class="verse"><a name="22">22</a>&quot;Do të çohen në Babiloni dhe aty do të mbeten, deri sa t'i kërkoj unë&quot;, thotë Zoti, &quot;dhe do të bëj të dalin përsëri dhe të kthehen në këtë vend&quot;.</span> </p></div</div></div></body></html>