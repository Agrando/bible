<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 9</strong></div><p><span class="verse"><a name="1">1</a>Oh, sikur koka ime të ishte një burim uji dhe sytë e mi një burim lotësh, në mënyrë që të mund të qaja ditë e natë të vrarët e bijës së popullit tim!</span> <span class="verse"><a name="2">2</a>Ah, sikur të kisha në shkretëtirë një strehë për udhëtarët! Do ta braktisja popullin tim dhe do të shkoja larg tij, sepse janë të gjithë shkelës të kurorës, një turmë tradhtarësh.</span> <span class="verse"><a name="3">3</a>&quot;Zgjasin gjuhën e tyre sikur të ishte harku i tyre për të lëshuar gënjeshtra; në vend janë të fortë, por jo për shkak të së vërtetës, sepse shkojnë nga një e keqe në tjetrën dhe nuk më njohin mua&quot;, thotë Zoti.</span> <span class="verse"><a name="4">4</a>&quot;Të ruhet secili nga fqinji i tij dhe mos i keni besim çdo vëllai, sepse çdo vëlla nuk bën gjë tjetër veçse mashtron dhe çdo fqinj përhap shpifje.</span> <span class="verse"><a name="5">5</a>Secili mashtron fqinjin e tij dhe nuk thotë të vërtetën; e ushtron gjuhën e tij për të thënë gënjeshtra dhe mundohet për të bërë të keqen.</span> <span class="verse"><a name="6">6</a>Banesa jote është në mes të mashtrimit dhe për shkak të mashtrimit nuk duan të më njohin&quot;, thotë Zoti.</span> <span class="verse"><a name="7">7</a>Prandaj kështu thotë Zoti i ushtrive: &quot;Ja, unë do t'i rafinoj dhe do t'i vë në provë. Çfarë tjetër, pra, mund të bëj për bijën e popullit tim?</span> <span class="verse"><a name="8">8</a>Gjuha e tyre është një shigjetë vrasëse; ajo nuk thotë veçse gënjeshtra. Me gojën e vet secili i flet për paqe fqinjit të tij, por në zemër të vet, ai rri në pritë.</span> <span class="verse"><a name="9">9</a>A nuk duhet vallë t'i dënoj për këto gjëra?&quot;, thotë Zoti. &quot;A nuk duhet të hakmerrem me një komb të tillë?&quot;.</span> <span class="verse"><a name="10">10</a>Nëpër malet do të ngre vaje dhe rënkime dhe nëpër kullotat e shkretëtirës një vajtim, sepse janë djegur dhe nuk kalon asnjeri nëpër to, nuk dëgjohet më blegërima e kopeve. Zogjtë e qiellit dhe kafshët kanë ikur, janë zhdukur.</span> <span class="verse"><a name="11">11</a>&quot;Unë do t'a katandis Jeruzalemin në një tog gërmadhash dhe në një strehë çakejsh; do t'i bëj të shkreta, pa banorë, qytetet e Judës&quot;.</span> <span class="verse"><a name="12">12</a>Cili është njeriu i urtë që mund t'i kuptojë këto gjëra dhe ai të cilit goja e Zotit i ka folur që ta shpallë? Pse vallë vendi është shkatërruar dhe shkretuar si një shkretëtirë dhe nuk po kalon më askush nëpër të?</span> <span class="verse"><a name="13">13</a>Zoti thotë: &quot;Sepse këta kanë braktisur ligjin tim që kisha vënë përpara, nuk dëgjuan zërin tim dhe nuk kanë ecur në përshtatje me të,</span> <span class="verse"><a name="14">14</a>por kanë ndjekur kryeneçësinë e zemrave të tyre dhe Baalët, që etërit e tyre u kishin bërë të njohur&quot;.</span> <span class="verse"><a name="15">15</a>Prandaj kështu thotë Zoti i ushtrive, Perëndia i Izraelit: &quot;Ja, unë do ta ushqej këtë popull me pelin dhe do ta bëj të pijë ujë të helmuar.</span> <span class="verse"><a name="16">16</a>Do t'i shpërndaj nëpër kombet, që as ata as etërit e tyre nuk i kanë njohur, dhe do të dërgoj pas tyre shpatën, deri sa t'i kem shkatërruar plotësisht&quot;.</span> <span class="verse"><a name="17">17</a>Kështu thotë Zoti i ushtrive: &quot;Mendoni të thërrisni vajtorët: le të vijnë! Shkoni e thërrisni më të zonjat: le të vijnë!</span> <span class="verse"><a name="18">18</a>Le të nxitojnë dhe ta nisin vajin mbi ne me qëllim që sytë tonë të derdhin lot dhe qepallat tona të lëshojnë ujë&quot;.</span> <span class="verse"><a name="19">19</a>Sepse një zë vaji dëgjohet nga Sioni: &quot;Sa jemi shkatërruar! Jemi shumë të shushatur, sepse duhet të braktisim vendin, sepse kanë shembur banesat tona&quot;.</span> <span class="verse"><a name="20">20</a>Prandaj dëgjoni fjalën e Zotit, o gra, dhe veshi juaj ta zërë fjalën e gojës së tij. U mësoni bijave tuaja një vajtim dhe secila t'i mësojë fqinjës së saj një këngë mortore.</span> <span class="verse"><a name="21">21</a>Sepse vdekja është ngjitur nëpër dritaret tona, ka hyrë në pallatet tona për t'i zhdukur fëmijët nga rruga dhe të rinjtë nga sheshet.</span> <span class="verse"><a name="22">22</a>&quot;Fol: Kështu thotë Zoti: &quot;Kufomat e njerëzve do të rrinë si pleh në fushën e hapët, si një demet i lënë pas nga korrësi dhe qëaskush nuk e mbledh&quot;&quot;.</span> <span class="verse"><a name="23">23</a>Kështu thotë Zoti: &quot;I dituri të mos lavdërohet me diturinë e tij, njeriu i fortë të mos lavdërohet me forcën e tij, i pasuri të mos lavdërohet me pasurinë e tij.</span> <span class="verse"><a name="24">24</a>Por kush lavdërohet të lavdërohet me këtë: të ketë gjykim dhe të më njohë mua, që jam Zoti, që bëj mirësinë, ushtroj të drejtën dhe drejtësinë mbi tokë; sepse kënaqem me këto gjëra&quot;, thotë Zoti.</span> <span class="verse"><a name="25">25</a>&quot;Ja, po vijnë ditët&quot;, thotë Zoti, &quot;në të cilat do të ndëshkoj të gjithë të rrethprerët që janë të parrethprerë:</span> <span class="verse"><a name="26">26</a>Egjiptin, Judën, Edomin, bijtë e Amonit, Moabin dhe tërë ata që presin cepat e mjekrës dhe banojnë në shkretëtirë; sepse tërë kombet janë të parrethprerë dhe tërë shtëpia e Izraelit është me zemër të parrethprerë&quot;.</span> </p></div</div></div></body></html>