<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 37</strong></div><p><span class="verse"><a name="1">1</a>Mbreti Sedekia, bir i Josias, që Nebukadnetsari, mbret i Babilonisë, e kishte bërë mbret në vendin e Judës, mbretëroi në vend të Koniahut, birit të Jehojakimit.</span> <span class="verse"><a name="2">2</a>Por as ai, as shërbëtorët e tij, as populli i vendit nuk i dëgjuan fjalët që Zoti kishte shqiptuar me anë të profetit Jeremia.</span> <span class="verse"><a name="3">3</a>Mbreti Sedekia dërgoi Jehukalin, birin e Shelemiahut, dhe priftin Sofoni, birin e Maasejahut, te profeti Jeremia për t'i thënë: &quot;Oh, lutju për ne Zotit, Perëndisë tonë&quot;.</span> <span class="verse"><a name="4">4</a>Jeremia shkonte e vinte në popull, sepse akoma nuk e kishin shtënë në burg.</span> <span class="verse"><a name="5">5</a>Ndërkohë ushtria e Faraonit kishte dalë nga Egjipti; sapo Kaldeasit që rrethonin Jeruzalemin e mësuan këtë lajm, u larguan nga Jeruzalemi.</span> <span class="verse"><a name="6">6</a>Atëherë fjala e Zotit iu drejtua profetit Jeremia, duke thënë:</span> <span class="verse"><a name="7">7</a>&quot;Kështu thotë Zoti, Perëndia i Izraelit: Do t'i thoni kështu mbretit të Judës që ju ka dërguar për t'u konsultuar me mua: Ja, ushtria e Faraonit, që kishte dalë për t'ju ndihmuar, do të kthehet në vendin e vet, në Egjipt.</span> <span class="verse"><a name="8">8</a>Kaldeasit do të kthehen dhe do të luftojnë kundër këtij qyteti, do ta shtien në dorë dhe do ti vënë flakën&quot;.</span> <span class="verse"><a name="9">9</a>Kështu thotë Zoti: &quot;Mos gënjeni veten duke thënë: &quot;Kaldeasit do të ikin me siguri nga ne&quot;, sepse nuk do të ikin.</span> <span class="verse"><a name="10">10</a>Edhe sikur të arrini ta mundni tërë ushtrinë e Kaldeasve që luftojnë kundër jush dhe të mbeteshin vetëm disa të plagosur, këta do të ngriheshin secili në çadrën e vet dhe do t'i vinin flakën këtij qyteti&quot;.</span> <span class="verse"><a name="11">11</a>Ndodhi që, kur ushtria e Kaldeasve u largua nga Jeruzalemi për shkak të ushtrisë së Faraonit,</span> <span class="verse"><a name="12">12</a>Jeremia doli nga Jeruzalemi për të shkuar në vendin e Beniaminit për të marrë pjesën e tij të trashëgimisë në mes të popullit.</span> <span class="verse"><a name="13">13</a>Por, kur arriti te porta e Beniaminit, ku ishte një kapiten roje që quhej Irijah, biri i Shelemiahut, bir i Hananiahut, ky e arrestoi profetin Jeremia, duke thënë: &quot;Ti je bërë me Kaldeasit&quot;.</span> <span class="verse"><a name="14">14</a>Jeremia u përgjigj &quot;Nuk është e vërtetë, unë nuk po bëhem me Kaldeasit&quot;, por ai nuk ia vuri veshin. Kështu Irijahu e arrestoi Jeremian dhe e çoi te princat.</span> <span class="verse"><a name="15">15</a>Princat u zemëruan me Jeremian, e rrahën dhe e futën në burg në shtëpinë e shkruesit Jonathan të cilën e kishin kthyer në burg.</span> <span class="verse"><a name="16">16</a>Kur Jeremia hyri në shtëpinë e burgut të nëndheshëm, në qeli, mbeti aty shumë ditë.</span> <span class="verse"><a name="17">17</a>Pastaj mbreti Sedekia dërgoi ta marrin, e pyeti fshehurazi në shtëpinë e tij dhe i tha: &quot;A ka ndonjë fjalë nga ana e Zotit?&quot;. Jeremia u përgjigj: &quot;Po, ka&quot;. Dhe shtoi: &quot;Ti do të jepesh në dorë të mbretit të Babilonisë&quot;.</span> <span class="verse"><a name="18">18</a>Përveç kësaj Jeremia i tha mbretit Sedekia: &quot;Çfarë faji kam kryer kundër teje, kundër shërbëtorëve të tu ose kundër këtij populli, që më fute në burg?</span> <span class="verse"><a name="19">19</a>Ku janë tani profetët tuaj që ju profetizonin duke thënë: &quot;Mbreti i Babilonisë nuk do të vijë kundër jush as kundër këtij vendi&quot;?</span> <span class="verse"><a name="20">20</a>Tani dëgjo, të lutem, o mbret imzot, lutja ime të jetë e pëlqyer para teje dhe mos më kthe në shtëpinë e shkruesit Jonathan, që të mos vdes atje&quot;.</span> <span class="verse"><a name="21">21</a>Atëherë mbreti Sedekia urdhëroi që Jeremia të ruhej në oborrin e burgut dhe t'i jepej çdo ditë një copë bukë nga rruga e furrtarëve, deri sa të mbarohej gjithë buka e qytetit. Kështu Jeremia mbeti në oborrin e burgut.</span> </p></div</div></div></body></html>