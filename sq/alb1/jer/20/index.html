<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 20</strong></div><p><span class="verse"><a name="1">1</a>Pashhuri, bir i Imerit, prift dhe shef i kryeintendentëve në shtëpinë e Zotit, dëgjoi Jeremian që profetizonte këto gjëra.</span> <span class="verse"><a name="2">2</a>Atëherë Pashhuri rrahu profetin Jeremia dhe e futi në burgun që ndodhej në portën e sipërme të Beniaminit pranë shtëpisë të Zotit.</span> <span class="verse"><a name="3">3</a>Të nesërmen Pashhuri e nxori nga burgu Jeremian. Jeremia i tha: &quot;Zoti nuk të quan më Pashhur, por Magor-Misabib.</span> <span class="verse"><a name="4">4</a>Sepse kështu thotë Zoti: Ja, unë do të të braktis ty dhe tërë shokët e tu në dorë të tmerrit; ata do të bien nga shpata e armiqve të tyre dhe sytë e tu kanë për ta parë. Do ta jap tërë Judën në duart  e mbretit të Babilonisë, që do t'i çojë në  robëri në Babiloni dhe do t'i godasë me shpatë.</span> <span class="verse"><a name="5">5</a>Përveç kësaj tërë pasuritë e këtij qyteti, tërë prodhimin e mundit të tij dhe të gjitha sendet e tij të çmuara, po, do t'i jap tërë thesaret e mbretërve të Judës në dorë të armiqve të tyre që do t'i  plaçkisin, do t'i marrin dhe do t'i çojnë në  Babiloni.</span> <span class="verse"><a name="6">6</a>Dhe ti, Pashhur, dhe tërë ata që banojnë në shtëpinë tënde, do të shkoni në robëri; do të shkosh në Babiloni, aty ke për të vdekur dhe aty ke për t'u varrosur, ti dhe tërë miqtë e tu të cilëve u ke profetizuar gënjeshtra&quot;.</span> <span class="verse"><a name="7">7</a>Ti më ke bindur, o Zot, dhe unë e lashë veten të bindem; ti je më i fortë se unë dhe fitove. Jam bërë objekt talljesh çdo ditë; kushdo tallet me mua.</span> <span class="verse"><a name="8">8</a>Sepse sa herë që flas, unë bërtas dhe shpall: &quot;Dhunë dhe plaçkitje!&quot;. Po, fjala e Zotit është për mua një shkak turpi dhe talljeje çdo ditë.</span> <span class="verse"><a name="9">9</a>Atëherë unë thashë: &quot;Nuk do ta përmend më dhe nuk do të flas më në emër të tij&quot;. Por fjala e tij ishte në zemrën time si një zjarr flakërues, i mbyllur në kockat e mia; përpiqesha ta përmbaja, por nuk mundesha.</span> <span class="verse"><a name="10">10</a>Dëgjoja shpifjet e shumë vetave: &quot;Tmerr rreth e qark! Paditeni dhe do ta padisim!&quot;. Tërë ata me të cilët jetoja në paqe prisnin që unë të pengohesha dhe thonin: &quot;Ndofta do të bindet, kështu ne do  të kemi epërsi mbi të dhe do të hakmerremi  kundër tij&quot;.</span> <span class="verse"><a name="11">11</a>Por Zoti është me mua si një hero i fuqishëm; prandaj ndjekësit e mi do të pengohen dhe nuk do të kenë epërsi; do të turpërohen me të madhe, sepse nuk do t'ia dalin mbanë; turpi i tyre do të jetë i përjetshëm dhe nuk do të harrohet.</span> <span class="verse"><a name="12">12</a>Por ti, o Zot i ushtrive, që provon të drejtin dhe heton mendjen dhe zemrën, tregomë hakmarrjen tënde mbi ta, sepse ty të kam besuar çështjen time.</span> <span class="verse"><a name="13">13</a>Këndojini Zotit, lëvdoni Zotin, sepse ka çliruar jetën e nevojtarit nga dora e keqbërësve.</span> <span class="verse"><a name="14">14</a>Mallkuar qoftë dita në të cilën linda! Mos qoftë e bekuar dita në të cilën nëna ime më lindi!</span> <span class="verse"><a name="15">15</a>Mallkuar qoftë njeriu që i shpuri lajmin atit tim, duke thënë: &quot;Të ka lindur një bir mashkull&quot;, gjë që e mbushi me gëzim.</span> <span class="verse"><a name="16">16</a>Qoftë ai njeri si qytetet që Zoti ka shkatërruar pa kurrfarë keqardhje. Dëgjoftë klithmën në mëngjes dhe zhurmat e luftës në mesditë,</span> <span class="verse"><a name="17">17</a>sepse nuk më kanë bërë të vdes në bark të nënës; kështu nëna ime do të ishte varri im dhe barku i saj i ngarkuar për gjithnjë.</span> <span class="verse"><a name="18">18</a>Pse kam dalë nga barku i nënës, për të parë vuajtje, dhembje dhe për t'i mbaruar ditët e mia me turp?</span> </p></div</div></div></body></html>