<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 17</strong></div><p><span class="verse"><a name="1">1</a>&quot;Mëkati i Judës është shkruar me një stilo hekuri, është gërvishur me një majë diamanti mbi rrasën e zemrës së tyre dhe mbi brirët e altarëve tuaj.</span> <span class="verse"><a name="2">2</a>Edhe djemtë e tyre mbajnë mend altarët dhe Asherimët e tyre pranë drurëve të gjelbër mbi kodrat e larta.</span> <span class="verse"><a name="3">3</a>O mali im në ara, unë do t'ia braktis plaçkitjes pasuritë e tua, tërë thesaret e tu dhe vendet e tua të larta, për shkak të mëkatit që është i pranishëm në tërë territorin tënd.</span> <span class="verse"><a name="4">4</a>Kështu për fajin tënd do të humbasësh trashëgiminë që të kisha dhënë dhe do të bëj që t'u shërbesh armiqve të tu në një vend që ti nuk e njeh, sepse keni ndezur një zjarr në zemërimin tim, që do të flakërojë gjithnjë&quot;.</span> <span class="verse"><a name="5">5</a>Kështu thotë Zoti: &quot;Mallkuar qoftë njeriu që ka besim te njeriu dhe e bën nga mishi krahun e tij, dhe zemra e të cilit largohet nga Zoti!</span> <span class="verse"><a name="6">6</a>Ai do të jetë si një brukë në shkretëtirë; kur vjen e mira, nuk ka për ta parë. Do të banojë në vende të thata në shkretëtirë, në një tokë të kripur pa banorë.</span> <span class="verse"><a name="7">7</a>Lum ai njeri që beson te Zoti dhe besimi i të cilit është Zoti!</span> <span class="verse"><a name="8">8</a>Ai do të jetë si një pemë i mbjellë pranë ujit, që i shtrin rrënjët e tij gjatë lumit. Nuk do ta ndjejë kur vjen vapa dhe gjethet e tij do të mbeten të gjelbra; në vitin e thatësirës nuk do të ketë  asnjë shqetësim dhe do të vazhdojë të mbajë  fryte.</span> <span class="verse"><a name="9">9</a>Zemra gënjehet më tepër se çdo gjë tjetër dhe sëmuret në mënyrë të pashërueshme; kush mund ta njohë atë?</span> <span class="verse"><a name="10">10</a>Unë, Zoti, hetoj zemrën, vë në provë mendjen për t'i dhënë secilit sipas rrugëve të tij, sipas frytit të veprimeve të tij.</span> <span class="verse"><a name="11">11</a>Kush fiton pasuri në mënyrë të padrejtë është si thëllëza që ngroh vezë që nuk i ka bërë vetë; në mes të ditëve të tij ka për t'i lënë dhe në fund do të gjendet i shushatur&quot;.</span> <span class="verse"><a name="12">12</a>Froni i lavdisë së shkëlqyer që në fillim është vendi i shenjtërores sonë.</span> <span class="verse"><a name="13">13</a>O Zot, shpresa e Izraelit, tërë ata që të braktisin do të turpërohen. &quot;Ata që largohen nga unë do të jenë të shkruar në tokë, sepse e kanë braktisur Zotin, burimin e ujit të gjallë&quot;.</span> <span class="verse"><a name="14">14</a>Shëromë, o Zot, dhe do të shërohem, shpëtomë dhe do të shpëtoj, sepse ti je lavdia ime.</span> <span class="verse"><a name="15">15</a>Ja, ata më thonë: &quot;Ku është fjala e Zotit? Le të realizohet tani!&quot;</span> <span class="verse"><a name="16">16</a>Megjithatë unë nuk refuzova të jem bariu i tyre duke të ndjekur ty, as dëshirova ditën e kobshme. Ti e di atë që doli nga goja ime, sepse bëhej në praninë tënde.</span> <span class="verse"><a name="17">17</a>Mos u bëj për mua një frikë; ti je streha ime ditën e fatkeqësisë.</span> <span class="verse"><a name="18">18</a>Qofshin të turpëruar përndjekësit e mi, por mos qofsha unë i turpëruar; qofshin të turpëruar ata, por mos qofsha i turpëruar unë; sill mbi ta ditën e fatkeqësisë dhe shkatërroji me një shkatërrim të dyfishtë!</span> <span class="verse"><a name="19">19</a>Kështu më ka thënë Zoti: &quot;Shko dhe ndalu te porta e bijve të popullit, nëpër të cilën hyjnë dhe dalin mbretërit e Judës dhe pranë të gjitha portave të Jeruzalemit,</span> <span class="verse"><a name="20">20</a>dhe u thuaj atyre: Dëgjoni fjalën e Zotit, o mbretër të Judës, dhe tërë Juda dhe ju të gjithë banorë të Jeruzalemit, që hyni nëpër këto porta&quot;.</span> <span class="verse"><a name="21">21</a>Kështu thotë Zoti: &quot;Kujdesuni për veten tuaj dhe mos mbartni asnjë peshë dhe mos e futni nëpër portat e Jeruzalemit ditën e shtunë.</span> <span class="verse"><a name="22">22</a>Mos mbartni asnjë peshë jashtë shtëpive tuaja dhe mos kryeni asnjë punë ditën e shtunë, por shenjtëroni ditën e shtunë, ashtu siç i kam urdhëruar etërit tuaj.</span> <span class="verse"><a name="23">23</a>Por ata nuk dëgjuan as i vunë veshin, por ngurtësuan zverkun e tyre për të mos dëgjuar dhe për të mos pranuar mësime.</span> <span class="verse"><a name="24">24</a>Kështu do të ndodhë që, në qoftë se do të dëgjoni me kujdes&quot;, thotë Zoti, &quot;në rast se bëni që të mos hyjë asnjë peshë nëpër portat e këtij qyteti ditën e shtunë, por do ta shenjtëroni ditën e shtunë  dhe nuk do të bëni asnjë punë gjatë asaj  dite,</span> <span class="verse"><a name="25">25</a>atëherë mbretërit dhe princat që rrinë ulur mbi fronin e Davidit do të hyjnë nga portat e këtij qyteti të hipur mbi qerre dhe mbi kuaj, ata, princat e tyre, njerëzit e Judës dhe banorët e Jeruzalemit; dhe ky qytet do të banohet përjetë.</span> <span class="verse"><a name="26">26</a>Do të vijnë pastaj nga qytetet e Judës, nga rrethinat e Jeruzalemit, nga vendi i Beniaminit, nga ultësira, nga malet dhe nga Negevi, duke sjellë olokauste, flijime, blatime ushqimore dhe temjan dhe  duke ofruar flijime falënderimi në shtëpinë  e Zotit.</span> <span class="verse"><a name="27">27</a>Por në rast se nuk do të më dëgjoni, duke shenjtëruar ditën e shtunë: duke mos mbartur pesha dhe duke mos i futur nëpër portat e Jeruzalemit ditën e shtunë, unë do të ndez një zjarr në portat e tij;  ai do të përpijë pallatet e Jeruzalemit dhe  nuk do të shuhet&quot;.</span> </p></div</div></div></body></html>