<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 31</strong></div><p><span class="verse"><a name="1">1</a>&quot;Në atë kohë&quot;, thotë Zoti, &quot;unë do të jem Perëndia i të gjitha familjeve të Izraelit, dhe ato do të jenë populli im&quot;.</span> <span class="verse"><a name="2">2</a>Kështu thotë Zoti: &quot;Populli që shpëtoi nga shpata ka gjetur hir në shkretëtirë; unë do t'i jap prehje Izraelit&quot;.</span> <span class="verse"><a name="3">3</a>Shumë kohë më parë Zoti m'u shfaq duke thënë: &quot;Po, të kam dashur me një dashuri të përjetshme; prandaj të kam tërhequr me dashamirësi.</span> <span class="verse"><a name="4">4</a>Unë do të të rindërtoj dhe ti do të rindërtohesh, o virgjëreshë e Izraelit. Do të zbukurohesh përsëri me dajret e tua dhe do të dalësh në mes të valleve të atyre që bëjnë festë.</span> <span class="verse"><a name="5">5</a>Do të mbjellësh përsëri vreshta mbi malet e Samarias; mbjellësit do të mbjellin dhe do të vjelin frytin e tyre.</span> <span class="verse"><a name="6">6</a>Do të vijë dita kur rojet do të bërtasin në malin Efraim: &quot;Çohuni, të ngjitemi në Sion, tek Zoti, Perëndia ynë&quot;&quot;.</span> <span class="verse"><a name="7">7</a>Sepse kështu thotë Zoti: &quot;Ngrini këngë gëzimi për Jakobin dhe lëshoni britma për të parin e kombeve; shpallni, këndoni lëvdata dhe thoni: O Zot, shpëto popullin tënd, atë që mbeti nga Izraeli.</span> <span class="verse"><a name="8">8</a>Ja, unë po i kthej nga vendi i veriut dhe po i grumbulloj nga skajet e tokës. Midis tyre është i verbëri dhe çalamani, gruaja me barrë dhe bashkë me të ajo që ka për të pjellë: një turmë e madhe do të kthehet këtu.</span> <span class="verse"><a name="9">9</a>Do të vinë duke qarë, do t'i çoj duke u lutur. Do t'i bëj të ecin gjatë rrjedhave ujore, nëpër një rrugë të drejtë në të cilën nuk do të pengohen, sepse jam një atë për Izraelin, dhe Efraimi është i parëlinduri im.</span> <span class="verse"><a name="10">10</a>O kombe, dëgjoni fjalën e Zotit, shpalleni në ishujt e largët dhe thoni: Ai që e ka shpërndarë Izraelin e mbledh dhe e ruan ashtu si vepron bariu me kopenë e tij.</span> <span class="verse"><a name="11">11</a>Sepse Zoti ka shpenguar Jakobin, e ka çliruar nga dora e një njeriu më të fortë se ai.</span> <span class="verse"><a name="12">12</a>Ata do të vijnë dhe do të këndojnë me gëzim në lartësitë e Sionit, do të vërshojnë drejt të mirave të Zotit, drejt grurit, verës dhe vajit, dhe drejt atyre që kanë lindur në kope dhe në grigjë; jeta  e tyre do të jetë si një kopsht i vaditur  dhe nuk do të vuajnë më.</span> <span class="verse"><a name="13">13</a>Atëherë virgjëresha do të gëzohet në valle dhe të rinjtë bashkë me pleqtë, sepse do ta shndërroj zinë e tyre në gëzim, do t'i ngushëlloj dhe do t'i gëzoj mbas dhembjes së tyre.</span> <span class="verse"><a name="14">14</a>Do të ngop shpirtin e priftërinjve me të madhe dhe populli im do të mbushet me të mirat e mia&quot;, thotë Zoti.</span> <span class="verse"><a name="15">15</a>Kështu thotë Zoti: &quot;U dëgjua një zë në Ramah, një vajtim dhe një e qarë e hidhur: Rakela vajton bijtë e saj dhe nuk pranon të ngushëllohet për ta, sepse ata nuk janë më&quot;.</span> <span class="verse"><a name="16">16</a>Kështu thotë Zoti: &quot;Mbaje zërin tënd nga e qara, sytë e tu nga të derdhurit lot, sepse vepra jote do të shpërblehet&quot;, thotë Zoti; &quot;ata do të kthehen nga vendi i armikut.</span> <span class="verse"><a name="17">17</a>Ka shpresa për pasardhësit e tu&quot;, thotë Zoti; &quot;bijtë e tu do të kthehen brenda kufijve të tyre.</span> <span class="verse"><a name="18">18</a>Kam dëgjuar vazhdimisht Efraimin të ankohet: &quot;Ti më ke dënuar dhe unë jam dënuar si një dem i ri i panënshtruar; më bëj të kthehem dhe unë do të kthehem, sepse ti je Zoti, Perëndia im.</span> <span class="verse"><a name="19">19</a>Mbasi mora rrugë të keqe, u pendova; mbasi e pranova gjendjen time, kam rrahur ijën time. Më erdhi turp dhe ndjeva hutim, sepse mbaj turpin e rinisë sime&quot;.</span> <span class="verse"><a name="20">20</a>A është, pra, Efraimi një bir i dashur për mua, një bir i kënaqësive të mia? Në fakt, megjithëse kam folur kundër tij, e kujtoj akoma fort. Prandaj të përbrendshmet e mia mallëngjehen për të dhe me siguri do të kem mëshirë për të&quot;, thotë Zoti.</span> <span class="verse"><a name="21">21</a>&quot;Ngreh për vete disa trungje, bëj disa shtylla treguese, ki shumë kujdes për rrugën, për udhën që ke ndjekur. Kthehu, o virgjëreshë e Izraelit, kthehu në këto qytete të tua.</span> <span class="verse"><a name="22">22</a>Deri kur do të shkosh duke u endur, o bijë rebele? Sepse Zoti krijon një gjë të re mbi tokë: gruan që kërkon ta bëjë për vete burrin&quot;.</span> <span class="verse"><a name="23">23</a>Kështu thotë Zoti i ushtrive, Perëndia i Izraelit: &quot;Do të thuhet ende kjo fjalë në vendin e Judës dhe në qytetet e veta, kur t'i kem kthyer ata nga robëria: &quot;Zoti të bekoftë, o seli e drejtësisë, o mal i shenjtërisë!&quot;.</span> <span class="verse"><a name="24">24</a>Aty do të banojnë Juda dhe të gjitha qytetet e tij bashkë, bujqit dhe ata që drejtojnë kopetë.</span> <span class="verse"><a name="25">25</a>Sepse unë do të ngij shpirtin e lodhur dhe do të plotësoj çdo shpirt që vuan&quot;.</span> <span class="verse"><a name="26">26</a>Pas kësaj unë u zgjova dhe vështrova, dhe gjumi im qe i ëmbël.</span> <span class="verse"><a name="27">27</a>&quot;Ja, do të vijnë ditët&quot;, thotë Zoti, &quot;në të cilat do të mbjell shtëpinë e Izraelit dhe shtëpinë e Judës me farë njerëzish dhe me farë kafshësh.</span> <span class="verse"><a name="28">28</a>Dhe do të ndodhë që ashtu si jam kujdesur për ta për të çrrënjosur, për të shembur dhe për të rrëzuar, për të shkatërruar dhe për të bërë të keqen, po ashtu do të kujdesem për ta për të ndërtuar dhe për të mbjellë&quot;, thotë Zoti.</span> <span class="verse"><a name="29">29</a>&quot;Në ato ditë nuk do të thuhet më: &quot;Etërit kanë ngrënë rrush të papjekur dhe dhëmbët e bijve mbetën të mpirë&quot;.</span> <span class="verse"><a name="30">30</a>Por secili do të vdesë për paudhësinë e tij; kushdo që ha rrush të papjekur do t'i mpihen majat e dhëmbëve.</span> <span class="verse"><a name="31">31</a>Ja do të vijnë ditët&quot;, thotë Zoti, &quot;në të cilat do të vendos një besëlidhje të re me shtëpinë e Izraelit dhe me shtëpinë e Judës;</span> <span class="verse"><a name="32">32</a>jo si besëlidhja që kam vendosur me etërit e tyre ditën kur i zura për dore për t'i nxjerrë nga vendi i Egjiptit, sepse ata e shkelën besëlidhjen time, ndonëse unë isha Perëndia i tyre&quot;, thotë Zoti.</span> <span class="verse"><a name="33">33</a>&quot;Por kjo është besëlidhja që do të vendos me shtëpinë e Izraelit mbas atyre ditëve&quot;, thotë Zoti: &quot;Do ta shtie ligjin tim në mendjen e tyre dhe do ta shkruaj mbi zemrën e tyre, dhe unë do të jem Zoti i tyre dhe ata do të jenë populli im.</span> <span class="verse"><a name="34">34</a>Ata nuk do të mësojnë secili të afërmin e tij dhe secili vëllanë e tij, duke thënë: &quot;Njihni Zotin!&quot;, sepse të gjithë do të më njohin, nga më i vogli e deri te më i madhi&quot;, thotë Zoti. &quot;Sepse unë do  ta fal paudhësinë e tyre dhe nuk do ta kujtoj  më mëkatin e tyre&quot;.</span> <span class="verse"><a name="35">35</a>Kështu thotë Zoti, që ka dhënë diellin për dritën e ditës dhe i ka dhënë ligje hënës dhe yjeve për dritën e natës, që e larton detin dhe i bën dallgët të uturijnë, emri i të cilit është Zoti, i ushtrive.</span> <span class="verse"><a name="36">36</a>&quot;Në qoftë se këto ligje do të binin përpara meje&quot;, thotë Zoti, &quot;atëherë edhe pasardhësit e Izraelit do të pushonin së qeni një komb përpara meje përjetë&quot;.</span> <span class="verse"><a name="37">37</a>Kështu thotë Zoti: &quot;Në qoftë se do të mund të mateshin qiejt lart; ose të hulumtoheshin themelet e tokës poshtë, atëherë edhe unë do t'i hidhja poshtë të gjithë pasardhësit e Izraelit për të gjitha ato që kanë bërë, thotë Zoti.</span> <span class="verse"><a name="38">38</a>Ja, do të vijnë ditët, thotë Zoti, në të cilat ky qytet do të rindërtohet për Zotin nga kulla e Hananeelit te porta e Qoshes.</span> <span class="verse"><a name="39">39</a>Që andej litari për matje do të shtrihet akoma drejt deri te kodra e Garebit, duke u kthyer pastaj drejt Goahut;</span> <span class="verse"><a name="40">40</a>Gjithë lugina e kufomave dhe e hirit dhe të gjitha arat deri te përroi i Kidronit, deri te qoshja e portës së Kuajve në drejtim të lindjes, do t'i shenjtërohen Zotit. Nuk do të shkatërrohet më kurrë dhe as nuk do të shembet përjetë&quot;.</span> </p></div</div></div></body></html>