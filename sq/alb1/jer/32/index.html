<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 32</strong></div><p><span class="verse"><a name="1">1</a>Fjala që iu drejtua Jeremias nga ana e Zotit në vitin e dhjetë të Sedekias, mbretit të Judës, që ishte viti i tetëmbëdhjetë i Nebukadnetsarit.</span> <span class="verse"><a name="2">2</a>Ushtria e mbretit të Babilonisë rrethonte atëherë Jeruzalemin dhe profeti Jeremia ishte i mbyllur në oborrin e burgut që ndodhej në shtëpinë e mbretit të Judës.</span> <span class="verse"><a name="3">3</a>Aty e kishte mbyllur Sedekia, mbreti i Judës, duke thënë: &quot;Përse profetizon, duke thënë: &quot;Kështu thotë Zoti: Ja, unë do ta jap këtë qytet në duart e mbretit të Babilonisë dhe ai do ta pushtojë.</span> <span class="verse"><a name="4">4</a>Sedekia, mbreti i Judës, nuk do të shpëtojë nga duart e Kaldeasve, por me siguri do të bjerë në duart e mbretit të Babilonisë dhe do të flasë ballë për ballë me të dhe do ta shohë me vetë sytë e tij.</span> <span class="verse"><a name="5">5</a>Pastaj ai do ta çojë Sedekian në Babiloni, ku ai do të qëndrojë deri sa ta vizitoj unë, thotë Zoti. Në qoftë se do të luftoni kundër Kaldeasve nuk do të nxirrni asgjë në krye&quot;!&quot;.</span> <span class="verse"><a name="6">6</a>Atëherë Jeremia tha: &quot;Fjala e Zotit m'u drejtua, duke thënë:</span> <span class="verse"><a name="7">7</a>Ja, Hanameeli, biri i Shalumit, ungjit tënd, po vjen te ti që të të thotë: &quot;Bli arën time që ndodhet në Anathoth, sepse ti ke të drejtën ta shpengosh duke e blerë&quot;&quot;.</span> <span class="verse"><a name="8">8</a>Prandaj Hanameeli, biri i ungjit tim, erdhi tek unë në oborrin e burgut, sipas fjalës të Zotit, dhe më tha: &quot;Të lutem, bli arën time që ndodhet në Anathoth, në territorin e Beniaminit, sepse ti ke  të drejtën e trashëgimisë dhe të drejtën e  shpengimit. Blije!&quot;. Atëherë e kuptova që kjo ishte fjala e Zotit.</span> <span class="verse"><a name="9">9</a>Kështu, pra, bleva nga Hanameeli, nga biri i ungjit tim, arën që ndodhej në Anathoth dhe ia peshova paratë; shtatëmbëdhjetë sikla argjendi.</span> <span class="verse"><a name="10">10</a>E nënshkrova aktin, e vulosa, thirra dëshmitarët dhe peshova paratë me peshore.</span> <span class="verse"><a name="11">11</a>Pastaj e mora aktin e blerjes, atë të vulosur sipas ligjit dhe statuteve dhe atë të hapur,</span> <span class="verse"><a name="12">12</a>dhe ia dorëzova aktin e blerjes Barukut, birit të Neriathit, bir i Mahsehiahut, në prani të Hanameelit, kushëririt tim, në prani të dëshmitarëve që kishin nënshkruar aktin e blerjes dhe në prani të  të gjithë Judejve që rrinin ulur në oborrin  e burgut.</span> <span class="verse"><a name="13">13</a>Pastaj përpara tyre i dhashë këtë urdhër Barukut:</span> <span class="verse"><a name="14">14</a>&quot;Kështu thotë Zoti i ushtrive, Perëndia i Izraelit: Merr këto akte, aktin e blerjes, qoftë atë të vulosur ashtu edhe atë të hapur, dhe futi në një poç prej balte, që të ruhen për shumë ditë.</span> <span class="verse"><a name="15">15</a>Sepse kështu thotë Zoti i ushtrive, Perëndia i Izraelit: Në këtë vend do të blihen akoma shtëpi, ara dhe vreshta&quot;.</span> <span class="verse"><a name="16">16</a>Pasi ia dorëzova aktin e blerjes Barukut, birit të Neriahut, iu luta Zotit, duke thënë:</span> <span class="verse"><a name="17">17</a>&quot;Ah, Zot, Zot! Ja, ti e sajove qiellin dhe tokën me fuqinë tënde të madhe dhe me krahun tënd të shtrirë. Nuk ka asgjë tepër të vështirë për ty.</span> <span class="verse"><a name="18">18</a>Ti e tregon mirësinë tënde ndaj një mijë vetave dhe e shpaguan paudhësinë e etërve në gji të bijve të tyre që vijnë pas atyre, o Perëndi i madh e i fuqishëm, emri i të cilit është Zoti i ushtrive.</span> <span class="verse"><a name="19">19</a>Ti je i madh për këshilla dhe i fuqishëm për vepra dhe i ke sytë çelë mbi të gjitha rrugët e bijve të njerëzve, për t'i dhënë secilit sipas veprave të veta dhe sipas frytit të veprimeve të veta.</span> <span class="verse"><a name="20">20</a>Ti ke bërë deri në ditën e sotme shenja dhe mrekulli në vendin e Egjiptit, në Izrael dhe në mes njerëzve të tjerë dhe ke fituar një emër si ai i këtyre ditëve.</span> <span class="verse"><a name="21">21</a>Ti e nxore popullin tënd nga vendi i Egjiptit me shenja dhe mrekulli, me dorë të fuqishme dhe me krah të shtrirë dhe me tmerr të madh.</span> <span class="verse"><a name="22">22</a>Ti u dhe atyre këtë vend që ishe betuar t'ua jepje etërve të tyre, një vend ku rrjedh qumësht e mjaltë.</span> <span class="verse"><a name="23">23</a>Ata hynë dhe e futën në dorë, nuk i janë bindur zërit tënd dhe nuk ecën në rrugën e ligjit tënd, nuk kanë bërë të gjitha ato që u kishe urdhëruar të bënin; prandaj ti solle mbi ta tërë këtë fatkeqësi.</span> <span class="verse"><a name="24">24</a>Ja, ledhet arrijnë deri në qytet për ta shtënë në dorë; dhe qyteti lihet në dorë të Kaldeasve që luftojnë kundër tij me shpatën, me urinë dhe murtajën. Ndodhi ajo që ti ke thënë; ja, ti e shikon.</span> <span class="verse"><a name="25">25</a>Megjithatë o Zot, o Zot, ti më ke thënë: &quot;Bli me para fushën dhe thirr dëshmitarët, ndërsa qyteti është dhënë në dorë të Kaldeasve&quot;&quot;.</span> <span class="verse"><a name="26">26</a>Atëherë fjala e Zotit iu drejtua Jeremias duke thënë:</span> <span class="verse"><a name="27">27</a>&quot;Ja, unë jam Zoti, Perëndia i çdo mishi; a ka vallë ndonjë gjë tepër të vështirë për mua?&quot;.</span> <span class="verse"><a name="28">28</a>Prandaj kështu thotë Zoti: &quot;Ja, unë do ta jap këtë qytet në duart e Kaldeasve, në dorë të Nebukadnetsarit, mbretit të Babilonisë, i cili do ta marrë.</span> <span class="verse"><a name="29">29</a>Kaldeasit që luftojnë kundër këtij qyteti do të hyjnë në të, do t'i vënë zjarrin këtij qyteti dhe do ta djegin bashkë me shtëpitë mbi çatitë e të cilave i kanë djegur temjan Baalit dhe u kanë bërë  libacione perëndive të tjera për të provokuar  zemërimin tim.</span> <span class="verse"><a name="30">30</a>Sepse bijtë e Izraelit dhe bijtë e Judës kanë bërë vetëm atë që është e keqe në sytë e mi qysh në fëmijërinë e tyre. Në fakt bijtë e Izraelit nuk kanë bërë gjë tjetër veçse të provokonin zemërimin tim me veprën e duarve të tyre, thotë Zoti.</span> <span class="verse"><a name="31">31</a>Sepse ky qytet, që nga dita që u ndërtua deri më sot, ka qënë për mua një provokim i zemërimit dhe i tërbimit tim; prandaj do ta zhduk nga prania ime,</span> <span class="verse"><a name="32">32</a>për shkak të gjithë së keqes që bijtë e Izraelit dhe bijtë e Judës kanë bërë për të provokuar zemërimin tim, ata, mbretërit e tyre, princat e tyre, priftërinjtë e tyre dhe profetët e tyre, njerëzit e Judës dhe banorët e Jeruzalemit.</span> <span class="verse"><a name="33">33</a>Më kanë kthyer jo fytyrën, por kurrizin; dhe megjithëse i kam mësuar me urgjencë dhe me këmbëngulje, ata nuk më kanë dëgjuar për të marrë korrigjime.</span> <span class="verse"><a name="34">34</a>Por kanë vënë gjërat e tyre të neveritshme në shtëpinë në të cilën përmendet emri im për ta ndotur.</span> <span class="verse"><a name="35">35</a>Kanë ndërtuar gjithashtu vendet e larta të Baalit, që janë në luginën e bijve të Hinomit, në mënyrë që të kalojnë përmes zjarrit bijtë dhe bijat e tyre për nder të Molekut, gjë që unë nuk u kisha  urdhëruar dhe nuk më kishte shkuar kurrë ndër  mend se do të kryenin një gjë të tillë të neveritshme, duke e bërë Judën të mëkatojë&quot;.</span> <span class="verse"><a name="36">36</a>Prandaj kështu thotë tani Zoti, Perëndia i Izraelit, lidhur me këtë qytet, për të cilin ju thoni: &quot;Ai do t'i jepet në dorë mbretit të Babilonisë, me anë të shpatës, të urisë dhe të murtajës&quot;.</span> <span class="verse"><a name="37">37</a>&quot;Ja, do t'i mbledh nga të gjitha vendet ku i kam shpërndarë gjatë zemërimit tim, tërbimit tim, indinjatës sime të madhe; do të bëj të kthehen në këtë vend dhe të banojnë të sigurt.</span> <span class="verse"><a name="38">38</a>Ata do të jenë për mua populli im dhe unë do të jem për ta Perëndia i tyre.</span> <span class="verse"><a name="39">39</a>Do t'u jap një zemër të vetme, një rrugë të vetme, me qëllim që të kenë frikë nga unë përjetë për të mirën e tyre dhe të bijve të tyre.</span> <span class="verse"><a name="40">40</a>Do të bëj me ta një besëlidhje të përjetshme; nuk do të largohem më prej tyre dhe do t'u bëj të mira dhe do të shtie në zemrën e tyre frikën, me qëllim që të mos më braktisin.</span> <span class="verse"><a name="41">41</a>Do të ndjej gëzim duke u bërë të mirë dhe do t'i vendos në mënyrë të qëndrueshme në këtë vend me gjithë zemrën time dhe me gjithë shpirtin tim&quot;.</span> <span class="verse"><a name="42">42</a>Sepse kështu thotë Zoti: &quot;Ashtu si solla mbi këtë popull gjithë këtë fatkeqësi të madhe, kështu do të sjell mbi të tërë të mirat që u kam premtuar.</span> <span class="verse"><a name="43">43</a>Do të blihen akoma ara në këtë vend, për të cilin ju thoni: &quot;Éshtë një vend i shkretë ku s'ka më njerëz a kafshë; është dhënë në duart e Kaldeasve&quot;.</span> <span class="verse"><a name="44">44</a>Do të blihen ara me para, do të nënshkruhen aktet, do të vulosen, do të thirren dëshmitarë në vendin e Beniaminit dhe në rrethinat e Jeruzalemit, në qytetin e Judës, në qytetet e krahinës malore,  në qytetet e fushës, në qytetet e Negevit,  sepse unë do të bëj të kthehen ata që janë në robëri&quot;, thotë Zoti.</span> </p></div</div></div></body></html>