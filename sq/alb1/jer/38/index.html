<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 38</strong></div><p><span class="verse"><a name="1">1</a>Shefatiahu bir i Metanit, Gedaliahu bir i Pashhurit, Jukali bir i Pashhurit, Jukali, bir i Shelemiahut, dhe Pashhuri bir i Malkiahut, dëgjuan fjalët që Jeremia i drejtonte tërë popullit, duke thënë:</span> <span class="verse"><a name="2">2</a>&quot;Kështu thotë Zoti: Kush do të mbetet në këtë qytet ka për të vdekur nga shpata, nga uria ose nga murtaja, por ai që do t'u dorëzohet Kaldeasve do të jetojë; do të ketë si pre e tij jetën e tij, por do të jetojë&quot;.</span> <span class="verse"><a name="3">3</a>Kështu thotë Zoti: &quot;Ky qytet do të jepet me siguri në dorë të ushtrisë së mbretit të Babilonisë, që do ta pushtojë atë&quot;.</span> <span class="verse"><a name="4">4</a>Atëherë princat i thanë mbretit: &quot;Ah, le të vritet ky njeri, sepse ligështon duart e njerëzve të luftës që kanë mbetur në këtë qytet, dhe duart e tërë popullit, duke u thënë fjalë të tilla. Ky njeri  nuk kërkon mirëqënien e këtij populli, por  të keqen e tij&quot;.</span> <span class="verse"><a name="5">5</a>Atëherë mbreti Sedekia tha: &quot;Ja ku e keni në duart tuaja, sepse mbreti nuk mund të bëjë asgjë kundër jush&quot;.</span> <span class="verse"><a name="6">6</a>Atëherë e morën Jeremian dhe e hodhën në sternën e Malkiahut, birit të mbretit, që ishte në oborrin e burgut; dhe e zbritën në të Jeremian me litarë. Në sternë nuk kishte ujë, por vetëm baltë, dhe Jeremia u fundos në baltë.</span> <span class="verse"><a name="7">7</a>Por Ebed-meleku, Etiopiasi, një eunuk që rrinte në shtëpinë e mbretit, dëgjoi që Jeremian e kishin vënë në sternë. Ndërsa mbreti rrinte ulur te porta e Beniaminit,</span> <span class="verse"><a name="8">8</a>Ebed-meleku doli nga shtëpia e mbretit dhe i foli mbretit, duke i thënë:</span> <span class="verse"><a name="9">9</a>&quot;O mbret, imzot, këta njerëz kanë vepruar keq në tërë ato që i kanë bërë profetit Jeremia, duke e hedhur në sternë; aty brenda ai do të vdesë nga uria, sepse nuk ka më bukë në qytet&quot;.</span> <span class="verse"><a name="10">10</a>Atëherë mbreti i dha këtë urdhër Etiopiasit Ebed-melek: &quot;Merr me vete nga këtu tridhjetë burra dhe nxirre jashtë profetin Jeremia nga sterna para se të vdesë&quot;.</span> <span class="verse"><a name="11">11</a>Kështu Ebed-meleku mori me vete burrat, hyri në shtëpinë e mbretit duke kaluar poshtë vendit të thesarit, mori andej rroba dhe lecka të konsumuara dhe ia zbriti me litarë Jeremias në sternë.</span> <span class="verse"><a name="12">12</a>Pastaj Ebed-meleku Etiopiasi i tha Jeremias: &quot;Oh, vëri këto rroba dhe lecka të konsumuara poshtë sqetullave, poshtë litarëve&quot;. Jeremia veproi ashtu.</span> <span class="verse"><a name="13">13</a>Kështu e tërhoqën lart Jeremian me anë të litarëve dhe e bënë të dalë nga sterna. Pastaj Jeremia mbeti në kopshtin e burgut.</span> <span class="verse"><a name="14">14</a>Atëherë mbreti Sedekia dërgoi të marrin profetin Jeremia dhe e bëri të vijë në hyrjen e tretë të shtëpisë të Zotit. Mbreti i tha Jeremias: &quot;Të kërkoj një gjë; mos më fshih asgjë&quot;.</span> <span class="verse"><a name="15">15</a>Jeremia iu përgjigj Sedekias: &quot;Po të ta them, me siguri nuk do të bësh që të vdes? Dhe në qoftë se pastaj të jap një këshillë, nuk do të ma dëgjosh&quot;.</span> <span class="verse"><a name="16">16</a>Kështu mbreti Sedekia iu betua fshehurazi Jeremias, duke thënë: &quot;Ashtu siç është e vërtetë që Zoti rron, që na ka dhënë këtë jetë, nuk do të bëj të vdesësh dhe nuk do të dorëzoj në dorën e këtyre njerëzve që kërkojnë jetën tënde&quot;.</span> <span class="verse"><a name="17">17</a>Atëherë Jeremia i tha Sedekias: &quot;Kështu thotë Zoti, Perëndia i ushtrive, Perëndia i Izraelit: Në rast se u dorëzohesh princave të mbretit të Babilonisë, do të shpëtosh jetën tënde; ky qytet nuk do  të digjet dhe ti do të jetosh me shtëpinë  tënde;</span> <span class="verse"><a name="18">18</a>por në rast se nuk do t'u dorëzohesh princave të mbretit të Babilonisë, ky qytet do t'u lihet në dorë Kaldeasve që do t'i vënë flakën, dhe ti nuk do të shpëtosh nga duart e tyre&quot;.</span> <span class="verse"><a name="19">19</a>Mbreti Sedekia i tha Jeremias: &quot;Kam frikë nga Judejtë që kaluan nga ana e Kaldeasve, kam frikë se mos më japin në duart e tyre dhe të më keqtrajtojnë&quot;.</span> <span class="verse"><a name="20">20</a>Por Jeremia iu përgjigj: &quot;Nuk do të të dorëzojnë në duart e tyre. Oh, dëgjo zërin e Zotit në atë që të them; kështu do të të ecë mbarë dhe do të jetosh.</span> <span class="verse"><a name="21">21</a>Por në rast se ti refuzon të dalësh, kjo është ajo që Zoti më ka treguar:</span> <span class="verse"><a name="22">22</a>Ja, të gjitha gratë që kanë mbetur në shtëpinë e mbretit të Judës do të çohen te princat e mbretit të Babilonisë dhe do të thonë: &quot;Miqtë e tu të ngushtë të kanë bërë për vete dhe kanë sunduar mbi  ty; këmbët e tua janë fundosur në baltë dhe  ata të kanë kthyer kurrizin&quot;.</span> <span class="verse"><a name="23">23</a>Të gjitha bashkëshortet e tua dhe bijtë e tu do të çohen te Kaldeasit dhe ti nuk do të shpëtosh nga duart e tyre, por do të të zënë dhe do të të dorëzojnë në duart e mbretit të Babilonisë dhe këtij qyteti do t'i vihet zjarri&quot;.</span> <span class="verse"><a name="24">24</a>Sedekia i tha Jeremias: Askush të mos i dijë këto fjalë dhe ti nuk ke për të vdekur.</span> <span class="verse"><a name="25">25</a>Por në rast se princat do të mësojnë që kam folur me ty dhe do të vijnë te ti për të të thënë: &quot;Na njofto çfarë i ke thënë mbretit dhe atë që mbreti të ka thënë ty, mos na fshih asgjë dhe nuk do të të bëjmë të vdesësh&quot;,</span> <span class="verse"><a name="26">26</a>do t'u përgjigjesh atyre: &quot;I paraqita kërkesën time mbretit, që të mos më kthente në shtëpinë e Jonathanit për të vdekur&quot;&quot;.</span> <span class="verse"><a name="27">27</a>Tërë princat erdhën te Jeremia dhe e morën në pyetje, por ai u përgjigj duke iu përmbajtur tërë fjalëve që mbreti kishte urdhëruar; prandaj e lanë të qetë, nuk mësuan asgjë nga biseda.</span> <span class="verse"><a name="28">28</a>Kështu Jeremia mbeti në oborrin e burgut deri ditën që u pushtua Jeruzalemi. Dhe ai ishte atje kur u shti në dorë Jeruzalemi.</span> </p></div</div></div></body></html>