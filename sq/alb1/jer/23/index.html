<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 23</strong></div><p><span class="verse"><a name="1">1</a>&quot;Mjerë barinjtë që prishin dhe shpërndajnë kopenë e kullotës sime&quot;, thotë Zoti.</span> <span class="verse"><a name="2">2</a>Prandaj kështu thotë Zoti, Perëndia i Izraelit, kundër barinjve që kullosin popullin tim: &quot;Ju keni shpërndarë delet e mia, i keni përzënë dhe nuk keni pasur kujdes për to; ja, unë do t'ju dënoj për ligësinë e veprimeve tuaja&quot;, thotë Zoti.</span> <span class="verse"><a name="3">3</a>&quot;Por do të mbledh kusurin e deleve të mia nga të gjitha vendet ku i kam shpërndarë dhe do t'i çoj përsëri në kullotat e tyre, ku do të jenë pjellore dhe do të shumohen.</span> <span class="verse"><a name="4">4</a>Do të caktoj mbi to barinj që do t'i kullosin dhe nuk do të kenë më ndrojtje as frikë; nuk do të mungojë asnjë prej tyre&quot;, thotë Zoti.</span> <span class="verse"><a name="5">5</a>&quot;Ja, ditët po vijnë&quot;, thotë Zoti, &quot;në të cilat do të shkaktoj që të dalë nga Davidi një filiz i drejtë, që do të mbretërojë si mbret, do të ketë mbarësi dhe do të ushtrojë gjykimin dhe drejtësinë në vend.</span> <span class="verse"><a name="6">6</a>Në ditët e tij Juda do të shpëtohet dhe Izraeli do të qëndrojë në siguri. Ky do të jetë emri me të cilin do të thirret: &quot;Zoti drejtësia jonë&quot;.</span> <span class="verse"><a name="7">7</a>Pra, ditët po vijnë&quot;, thotë Zoti, &quot;gjatë të cilave nuk do të thuhet më: &quot;Për Zotin e gjallë që i nxori bijtë e Izraelit nga vendi i Egjiptit&quot;,</span> <span class="verse"><a name="8">8</a>por: &quot;Për Zotin e gjallë që nxori dhe çoi përsëri pasardhësit e shtëpisë së Izraelit nga vendi i veriut dhe nga të tëra vendet ku i kisha shpërndarë&quot;; dhe ata do të qëndrojnë në vendin e tyre&quot;.</span> <span class="verse"><a name="9">9</a>Zemra ime është thyer brenda meje për shkak të profetëve, tërë kockat e mia dridhen. Jam si një i dehur, si një njeri i mposhtur nga vera, për shkak të Zotit dhe fjalëve të tij të shenjta.</span> <span class="verse"><a name="10">10</a>Sepse vendi është plot me shkelës të kurorës, për shkak të mallkimit vendi është në zi, kullotat e shkretëtirës janë tharë. Vrapi i tyre është i mbrapshtë dhe forca e tyre nuk është e drejtë.</span> <span class="verse"><a name="11">11</a>&quot;Si prifti ashtu edhe profeti janë prishur; po, e kam gjetur ligësinë e tyre edhe në vetë shtëpinë time&quot;, thotë Zoti.</span> <span class="verse"><a name="12">12</a>&quot;Prandaj rruga e tyre do të jetë për ta si shtigje ku njeriu shket; do të shtyhen në errësirë dhe do të rrëzohen nëpër to, sepse do të bëj që të bjerë mbi ta një gjëmë, në vitin e dënimit të tyre&quot;, thotë Zoti.</span> <span class="verse"><a name="13">13</a>&quot;Kam vërejtur budallallëqe midis profetëve të Samarias: profetizonin në emër të Baalit dhe e çonin në rrugë të keqe popullin tim të Izraelit.</span> <span class="verse"><a name="14">14</a>Edhe ndërmjet profetëve të Jeruzalemit kam parë gjëra të ndyra: kryejnë shkelje të kurorës, ecin në mënyrë të rreme, përforcojnë duart e keqbërësve, dhe kështu asnjeri nuk largohet nga rruga e keqe  që ka marrë. Për mua janë që të gjithë si  Sodoma, dhe banorët e tij si Gomora&quot;.</span> <span class="verse"><a name="15">15</a>Prandaj kështu thotë Zoti i ushtrive për profetët: &quot;Ja, unë do t'i ushqej me pelin dhe do t'i bëj të pinë ujë të helmuar, sepse nga profetët e Jeruzalemit pabesia është përhapur në tërë vendin&quot;.</span> <span class="verse"><a name="16">16</a>Kështu thotë Zoti i ushtrive: &quot;Mos dëgjoni fjalët e profetëve që ju bëjnë profeci. Ata ju bëjnë të këqinj; ju parashtrojnë vegimet e zemrave të tyre dhe jo atë që del nga goja e Zotit.</span> <span class="verse"><a name="17">17</a>U flasin vazhdimisht atyre që më përbuzin: &quot;Zoti ka thënë: Do të keni paqe&quot;; dhe gjithë atyre që ecin në kryeneçësinë e zemrës së tyre: &quot;Asnjë e keqe nuk do t'ju vijë&quot;.</span> <span class="verse"><a name="18">18</a>Por kush ka marrë pjesë në këshillën e Zotit? Kush ka parë, kush ka dëgjuar fjalën e tij? Kush i ka kushtuar kujdes fjalës së tij dhe e ka dëgjuar?</span> <span class="verse"><a name="19">19</a>Ja furtuna e Zotit po shpërthen me tërbim, një furtunë e tmerrshme do të shpërthejë mbi kryet e të pabesëve.</span> <span class="verse"><a name="20">20</a>Zemërimi i Zotit nuk do të qetësohet deri sa të ketë kryer dhe plotësuar synimet e zemrës së tij; ditët e fundit do të kuptoni fare mirë.</span> <span class="verse"><a name="21">21</a>Unë nuk i kam dërguar ata profetë; por ata kanë vrapuar; nuk u kam folur atyre, por ata kanë profetizuar.</span> <span class="verse"><a name="22">22</a>Por, sikur të kishin marrë pjesë në këshillën time, atëherë do të bënin që populli im të dëgjonte fjalët e mia, dhe kështu do ta largonin nga rruga e tyre e keqe dhe nga ligësia e veprimeve të tyre.</span> <span class="verse"><a name="23">23</a>A jam unë vetëm një Perëndi nga afër&quot;, thotë Zoti, &quot;apo dhe një Perëndi nga larg?</span> <span class="verse"><a name="24">24</a>A mundet dikush të fshihet në vende të fshehta në mënyrë që unë të mos e shoh?&quot;, thotë Zoti. &quot;A nuk e mbush unë qiellin dhe tokën?&quot;, thotë Zoti.</span> <span class="verse"><a name="25">25</a>&quot;Kam dëgjuar atë që thonë profetët që profetizojnë gënjeshtra në emrin tim, duke thënë: &quot;Pashë një ëndërr, pashë një ëndërr!&quot;.</span> <span class="verse"><a name="26">26</a>Deri kur do të vazhdojë kjo në zemrën e këtyre profetëve që profetizojnë gënjeshtra dhe profetizojnë mashtrimin e zemrës së tyre?</span> <span class="verse"><a name="27">27</a>Ata mendojnë që populli im do të harrojë emrin tim me ëndrrat e tyre që i tregojnë njëri-tjetrit, ashtu si etërit e tyre harruan emrin tim për Baalin.</span> <span class="verse"><a name="28">28</a>Profeti që pa një ëndërr le ta tregojë ëndrrën, por ai që ka fjalën time le ta kallëzojë atë me besnikëri. Ç'punë ka kashta me grurin?&quot;, thotë Zoti.</span> <span class="verse"><a name="29">29</a>&quot;A nuk është fjala ime si zjarri?&quot;, thotë Zoti, &quot;dhe si një çekiç që thyen gurin?</span> <span class="verse"><a name="30">30</a>Prandaj ja&quot;, thotë Zoti, &quot;unë jam kundër profetëve që i vjedhin njëri-tjetrit fjalët e mia.</span> <span class="verse"><a name="31">31</a>Ja&quot;, thotë Zoti, &quot;unë jam kundër profetëve që përdorin gjuhën e tyre dhe thonë: &quot;Ai thotë&quot;.</span> <span class="verse"><a name="32">32</a>Ja, unë jam kundër atyre që profetizojnë ëndrra të rreme&quot;, thotë Zoti, &quot;dhe ia tregojnë popullit tim dhe e prishin atë me gënjeshtrat dhe me mburrësitë e tyre, megjithëse unë nuk i kam dërguar dhe  as nuk u kam dhënë ndonjë urdhër; prandaj nuk  do të jenë aspak të vlefshëm për këtë popull&quot;, thotë Zoti.</span> <span class="verse"><a name="33">33</a>Në qoftë se ndërkaq ky popull ose një profet a një prift do të të pyesë, duke thënë: &quot;Cili është orakulli i Zotit?&quot;, ti do t'u përgjigjesh atyre: Cilin orakull? Unë do t'ju hedh poshtë&quot;, thotë Zoti.</span> <span class="verse"><a name="34">34</a>&quot;Sa për profetin, priftin o popullin që do të thotë: &quot;Orakulli i Zotit&quot;, unë do ta dënoj atë person dhe shtëpinë e tij.</span> <span class="verse"><a name="35">35</a>Kështu do t'i thoni secili fqinjit të vet secili vëllait të vet: &quot;Çfarë përgjigje ka dhënë Zoti?&quot; dhe &quot;Çfarë ka thënë Zoti?&quot;.</span> <span class="verse"><a name="36">36</a>Por orakullin e Zotit nuk do ta përmendni më, sepse fjala e secilit do të jetë orakulli i tij, sepse keni shtrembëruar fjalët e Perëndisë të gjallë, Zoti i ushtrive, Perëndia ynë.</span> <span class="verse"><a name="37">37</a>Kështu do t'i thuash profetit: &quot;Çfarë përgjigje të dha Zoti?&quot; dhe &quot;Çfarë ka thënë Zoti?&quot;.</span> <span class="verse"><a name="38">38</a>Por në rast se thoni akoma: &quot;Orakulli i Zotit&quot;, atëherë kështu thotë Zoti: Me qenë se thoni këtë fjalë: &quot;Orakulli i Zotit&quot;, megjithëse unë ju kisha dërguar fjalë: Mos thoni më &quot;Orakulli i Zotit&quot;,</span> <span class="verse"><a name="39">39</a>ja, unë do t'ju harroj plotësisht dhe do t'ju hedh larg fytyrës sime, ju dhe qytetin që ju kisha dhënë juve dhe etërve tuaj,</span> <span class="verse"><a name="40">40</a>dhe do t'ju mbuloj me një turp të përjetshëm, që nuk do të harrohet kurrë&quot;.</span> </p></div</div></div></body></html>