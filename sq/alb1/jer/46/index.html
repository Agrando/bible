<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/jer/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/jer">Jeremiah</a> &gt <strong>Chapter 46</strong></div><p><span class="verse"><a name="1">1</a>Fjala e Zotit që iu drejtua profetit Jeremia kundër kombeve.</span> <span class="verse"><a name="2">2</a>Kundër Egjiptit: përsa i përket ushtrisë së Faraonit Neko, mbretit të Egjiptit, që ishte pranë lumit Eufrat në Karkemish dhe që Nebukadnetsari, mbret i Babilonisë, e mundi vitin e katërt të Jehojakimit, birit të Josias, mbret i Judës.</span> <span class="verse"><a name="3">3</a>&quot;Përgatitni mburojën e vogël dhe të madhe dhe afrojuni betejës.</span> <span class="verse"><a name="4">4</a>Shaloni kuajt dhe ju kalorës, u hipni atyre; paraqituni me përkrenare, i shndritni shtizat tuaja, vishni parzmoret!</span> <span class="verse"><a name="5">5</a>Çfarë po shoh? Ata e kanë humbur dhe po kthehen prapa; burrat e tyre trima janë mundur dhe ikin me nxitim pa kthyer as kokën prapa; rreth e qark sundon tmerri&quot;, thotë Zoti.</span> <span class="verse"><a name="6">6</a>&quot;Mos lejo që i shpejti të ikë dhe që trimi të shpëtojë. Në veri, pranë lumit Eufrat, ata po lëkunden dhe po rrëzohen.</span> <span class="verse"><a name="7">7</a>Kush është ai që ngjitet si Nili, dhe ujrat e të cilit fryhen si ato të lumenjve?</span> <span class="verse"><a name="8">8</a>Éshtë Egjipti që ngjitet si Nili, dhe ujrat e të cilit po fryhen si ato të lumenjve. Ai thotë: &quot;Do të dal, do të mbuloj tokën dhe do të shkatërroj qytetin dhe banorët e tij&quot;.</span> <span class="verse"><a name="9">9</a>Ngarkohuni, o kuaj, dhe përparoni me rrëmbim, o qerre, le të dalin përpara burrat trima, ata të Etiopisë dhe të Putit që mbajnë mburojën dhe ata të Ludit që përdorin dhe shtrijnë harkun.</span> <span class="verse"><a name="10">10</a>Kjo ditë për Zotin, për Zotin e ushtrive, është ditë hakmarrjeje, për t'u hakmarrë me armiqtë e tij. Shpata do të shfarosë, do të ngopet dhe do të dehet me gjakun e tyre, sepse Zoti, Zoti i ushtrive,  bën një flijim në vendin e veriut, pranë  lumit Eufrat.</span> <span class="verse"><a name="11">11</a>Ngjitu në Galaad dhe merr ca balsam, o e virgjër, o bijë e Egjiptit. Më kot ti përdor barëra të shumta, nuk ka shërim për ty.</span> <span class="verse"><a name="12">12</a>Kombet kanë marrë vesh poshtërsinë tënde dhe britma jote e dhembjes ka mbushur dheun, sepse trimi është penguar me një trim dhe që të dy kanë rënë bashkë&quot;.</span> <span class="verse"><a name="13">13</a>Fjala që Zoti i drejtoi profetit Jeremia për ardhjen e Nebukadnetsarit, mbretit të Babilonisë, për të goditur vendin e Egjiptit.</span> <span class="verse"><a name="14">14</a>Shpalleni në Egjipt, bëjeni të ditur në Migdol, bëjeni të ditur në Nof dhe në Tahpanhes. Thoni: &quot;Çohu dhe përgatitu, sepse shpata përpin çdo gjë që të rrethon&quot;.</span> <span class="verse"><a name="15">15</a>Pse burrat e tu trima janë rrëzuar? Nuk mund të rezistojnë sepse Zoti i rrëzon.</span> <span class="verse"><a name="16">16</a>Ai bën që të lëkunden shumë prej tyre, bien njëri mbi tjetrin dhe thonë: &quot;Ja, të kthehemi te populli ynë dhe në vendlindje, larg shpatës vrastare&quot;.</span> <span class="verse"><a name="17">17</a>Atje ata bërtasin: &quot;Faraoni, mbreti i Egjiptit, nuk është veçse një zhurmë e madhe, që ka lënë të kalojë koha e caktuar&quot;.</span> <span class="verse"><a name="18">18</a>&quot;Siç është e vërtetë që unë rroj&quot;, thotë Mbreti emri i të cilit është Zoti i ushtrive, &quot;ai do të vijë si Tabori midis maleve, si Karmeli pranë detit.</span> <span class="verse"><a name="19">19</a>Përgatit gjërat e nevojshme për robërinë, o bijë që banon në Egjipt, sepse Nofi do të bëhet një shkretëtirë dhe do të digjet, nuk do të banojë më askush në të.</span> <span class="verse"><a name="20">20</a>Egjipti është si një mëshqerrë shumë e bukur, por i vjen shkatërrimi, i vjen nga veriu.</span> <span class="verse"><a name="21">21</a>Edhe mercenarët e tij që janë në mes të tij janë si viça për majmëri; edhe ata e kanë kthyer kurrizin, ikin bashkë, nuk rezistojnë, sepse ka zbritur mbi ta dita e fatkeqësisë së tyre, koha e ndëshkimit të tyre.</span> <span class="verse"><a name="22">22</a>Zëri i tij lëviz si një gjarpër, sepse ata përparojnë me një ushtri dhe dalin kundër saj me sëpata si shumë druvarë.</span> <span class="verse"><a name="23">23</a>Ata do të rrëzojnë pyllin e saj&quot;, thotë Zoti, &quot;megjithëse është i padepërtueshëm, sepse janë më të shumtë se karkalecat, nuk numërohen dot.</span> <span class="verse"><a name="24">24</a>Bija e Egjiptit do të mbulohet me turp, do të jepet në dorë të popullit të veriut&quot;.</span> <span class="verse"><a name="25">25</a>Zoti i ushtrive, Perëndia i Izraelit, thotë: &quot;Ja, unë do të dënoj Amonin e Nosë, Faraonin dhe Egjiptin, perënditë e tij dhe mbretërit e tij, Faraonin dhe ata që kanë besim tek ai;</span> <span class="verse"><a name="26">26</a>do t'i jap në dorë të atyre që kërkojnë jetën e tyre, në dorë të Nebukadnetsarit, mbretit të Babilonisë, dhe në dorë të shërbëtorëve të tij; por mbas kësaj do të banohet si në të kaluarën&quot;, thotë Zoti.</span> <span class="verse"><a name="27">27</a>&quot;Por ti mos u tremb, o shërbëtori im Jakob, mos u trondit, o Izrael, sepse ja, unë do të të shpëtoj ty prej së largu dhe pasardhësit e tu nga toka e robërisë se tyre. Jakobi do të kthehet, nuk do  t'i bien në qafë më dhe do të jetë i qetë dhe  askush nuk do ta trembë më.</span> <span class="verse"><a name="28">28</a>Mos u tremb, o Jakob, shërbëtori im&quot;, thotë Zoti, &quot;sepse unë jam me ty, do të asgjësoj tërë kombet midis të cilëve të kam shpërndarë, por nuk do të të zhduk ty; do të të ndëshkoj me një masë të drejtë dhe nuk do të të lë fare pa dënuar&quot;.</span> </p></div</div></div></body></html>