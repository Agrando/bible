<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/dan/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/dan">Daniel</a> &gt <strong>Chapter 5</strong></div><p><span class="verse"><a name="1">1</a>Mbreti Belshatsar dha një banket të madh për njëmijë nga të mëdhenjtë e tij dhe në prani të të njëmijëve piu verë.</span> <span class="verse"><a name="2">2</a>Ndërsa shijonte verën, Belshatsari dha urdhër të sillnin vazot prej ari dhe prej argjendi që i ati Nebukadnetsari kishte marrë nga tempulli që ishte në Jeruzalem, me qëllim që me to të pinin mbreti  dhe të mëdhenjtë që ishin me të, bashkëshortet  e tij dhe konkubinat e tij.</span> <span class="verse"><a name="3">3</a>Kështu prunë vazot prej ari që i kishin marrë nga shenjtërorja e tempullit të Perëndisë, që ishte në Jeruzalem, dhe me to pinë mbreti dhe të mëdhenjtë e tij, bashkëshortet e tij dhe konkubinat e tij.</span> <span class="verse"><a name="4">4</a>Pinë verë dhe lëvduan perënditë prej ari, argjendi, bronzi, hekuri, druri e guri.</span> <span class="verse"><a name="5">5</a>Në atë çast u dukën gishtërinjtë e dorës së një njeriu, që filluan të shkruajnë përballë shandanit mbi suvanë e murit të pallatit mbretëror; dhe mbreti pa pjesën e asaj dore që shkruante.</span> <span class="verse"><a name="6">6</a>Atëherë pamja e mbretit ndryshoi dhe mendimet e tij e shqetësuan; nyjet e eshtrave iu liruan dhe gjunjët e tij filluan të përpiqen midis tyre.</span> <span class="verse"><a name="7">7</a>Mbreti bërtiti me forcë që të hynin astrologët, Kaldeasit dhe shortarët; pastaj mbreti filloi t'u thotë njerëzve të ditur të Babilonisë: &quot;Kushdo që do ta lexojë këtë shkrim dhe do të më japë interpretimin  e tij do të vishet me rroba të purpurta,  do të ketë një gjerdan ari në qafë dhe do të jetë i treti në qeverisjen e mbretërisë&quot;.</span> <span class="verse"><a name="8">8</a>Atëherë hynë tërë të diturit e mbretit, por nuk mundën të lexojnë shkrimin as t'i bëjnë të njohur mbretit interpretimin e tij.</span> <span class="verse"><a name="9">9</a>Atëherë mbreti Belshatsar u turbullua shumë, pamja e tij ndryshoi dhe të mëdhenjtë e tij e humbën fare.</span> <span class="verse"><a name="10">10</a>Mbretëresha, për shkak të fjalëve të mbretit dhe të të mëdhenjve të tij, hyri në sallën e banketit. Mbretëresha filloi të thotë: &quot;O mbret, jetofsh përjetë! Mendimet e tua të mos të shqetësojnë dhe pamja jotë të mos ndryshojë.</span> <span class="verse"><a name="11">11</a>Éshtë një njeri në mbretërinë tënde, tek i cili është fryma e perëndive të shenjtë, dhe në kohën e atit tënd u gjet tek ai dritë, mendje dhe dituri të ngjashme me diturinë e perëndive; mbreti Nebukadnetsar,  ati yt, ati yt mbreti, e caktoi në  krye të magjistarëve, të astrologëve, të Kaldeasve dhe të shortarëve,</span> <span class="verse"><a name="12">12</a>sepse te ky Daniel, të cilit mbreti i kishte vënë emrin Beltshatsar, u gjetë një frymë e jashtëzakonshme, njohuri, zgjuarsi, zotësi për të interpretuar ëndrrat, për të shpjeguar enigmat dhe për të  zgjidhur çështje të ngatërruara. Të thirret,  pra, Danieli dhe ai do të japë interpretimin&quot;.</span> <span class="verse"><a name="13">13</a>Atëherë Danielin e sollën në prani të mbretit; mbreti i foli Danielit dhe i tha: &quot;A je ti Danieli, një nga të mërguarit e Judës, që mbreti, ati im, solli nga Juda?</span> <span class="verse"><a name="14">14</a>Kam dëgjuar të thonë për ty që fryma e perëndive është te ti, dhe se te ti gjenden dritë, mënçuri dhe një dituri e jashtëzakonshme.</span> <span class="verse"><a name="15">15</a>Tani kanë sjellë pranë meje njerëz të ditur dhe astrologë me qëllim që të lexojnë këtë shkrim dhe të më bëjnë të njohur interpretimin e tij; por ata nuk kanë qenë të zotë të më jepnin interpretimin e çështjes.</span> <span class="verse"><a name="16">16</a>Kam dëgjuar ndërkaq të thuhet se ti je në gjendje të japësh interpretimin dhe të zgjidhësh çështje të ndërlikuara. Tani në rast se je i zoti të lexosh këtë shkrim dhe të më bësh të njohur interpretimin  e tij, ti do të vishesh me rroba të  purpurta, do të mbash një gjerdan ari në qafë dhe do të jesh i treti në qeverisjen e mbretërisë&quot;.</span> <span class="verse"><a name="17">17</a>Atëherë Danieli u përgjigj dhe tha para mbretit: &quot;Mbaji, pra, dhuratat e tua dhe jepi një tjetri shpërblimet e tua; megjithatë unë do t'ia lexoj shkrimin mbretit dhe do t'i bëj të njohur interpretimin.</span> <span class="verse"><a name="18">18</a>O mbret, Perëndia Shumë i Lartë i kishte dhënë Nebukadnetsarit, atit tënd, mbretëri, madhështi, lavdi dhe madhëri.</span> <span class="verse"><a name="19">19</a>Për madhështinë që i kishte dhënë, tërë popujt, tërë kombet dhe gjuhët dridheshin dhe kishin frikë para atij; ai vriste kë të donte dhe linte të gjallë kë të donte, ngrinte kë të donte dhe ulte kë të donte.</span> <span class="verse"><a name="20">20</a>Po, kur zemra e tij u ngrit dhe fryma e tij u ngurtësua deri në arrogancë, ai u rrëzua nga froni mbretëror dhe iu hoq lavdia e tij.</span> <span class="verse"><a name="21">21</a>Pastaj u dëbua nga bijtë e njerëzve, zemra e tij u bë e ngjashme me atë të kafshëve të tij dhe banesa e tij me atë të gomarëve të egër; i dhanë bar për të ngrënë si qetë dhe trupi i tij u lag nga  vesa e qiellit, deri sa pranoi që Perëndia  Shumë i Lartë sundon mbi mbretërinë e njerëzve dhe mbi të vendos atë që do.</span> <span class="verse"><a name="22">22</a>Por ti Belshatsar, biri i tij, megjithëse e dije gjithë këtë, nuk e ke përulur zemrën tënde;</span> <span class="verse"><a name="23">23</a>përkundrazi je ngritur kundër Zotit të qiellit, urdhërove të të sjellin përpara vazot e tempullit të tij, dhe me to keni pirë verë ti dhe të mëdhenjtë e tu, bashkëshortet e tua dhe konkubinat e tua.  Përveç kësaj ke lëvduar perënditë prej  argjendi, prej ari, prej bronzi, prej druri e guri, që nuk shohin, nuk dëgjojnë dhe nuk kuptojnë, dhe nuk ke përlëvduar Perëndinë, në dorën e të cilit është  fryma jote jetësore dhe të cilës i përkasin tërë rrugët e tua.</span> <span class="verse"><a name="24">24</a>Prandaj nga prania e tij u dërgua pjesa e asaj dore, që ka shkruar shkrimin.</span> <span class="verse"><a name="25">25</a>Ky është shkrimi që u vizatua: MENE, MENE, TEKEL UFARSIN.</span> <span class="verse"><a name="26">26</a>Ky është interpretimi i çdo fjale: MENE: Zoti ka bërë llogarinë e mbretërisë sate dhe i ka dhënë fund.</span> <span class="verse"><a name="27">27</a>TEKEL: ti u peshove në peshoret dhe u gjet që të mungonte diçka.</span> <span class="verse"><a name="28">28</a>PERES: mbretëria jote u nda dhe iu dha Medasve dhe Persianëve&quot;.</span> <span class="verse"><a name="29">29</a>Atëherë, me urdhër të Belshatsarit, Danieli u vesh me të purpurta, i vunë në qafë një gjerdan ari dhe shpallën që ai do të ishte i treti në qeverimin e mbretërisë.</span> <span class="verse"><a name="30">30</a>Po atë natë Belshatsari, mbreti i Kaldeasve, u vra;</span> <span class="verse"><a name="31">31</a>dhe Dari, Medasi, mori mbretërinë në moshën gjashtëdhjetë e dy vjeç.</span> </p></div</div></div></body></html>