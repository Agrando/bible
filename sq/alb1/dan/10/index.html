<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/dan/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/dan">Daniel</a> &gt <strong>Chapter 10</strong></div><p><span class="verse"><a name="1">1</a>Në vitin e tretë të Kirit, mbretit të Persisë, një fjalë iu njoftua Danielit, që quhej Beltshatsar. Kjo fjalë është e vërtetë dhe konflikti i gjatë. Ai e kuptoi fjalën dhe e mori vesh vegimin.</span> <span class="verse"><a name="2">2</a>Në atë kohë, unë, Danieli, mbajta zi për tri javë të plota.</span> <span class="verse"><a name="3">3</a>Nuk hëngra ushqime të zgjedhura, nuk futa në gojën time as mish as verë dhe nuk u vajosa aspak, deri sa kaluan tri javë të plota.</span> <span class="verse"><a name="4">4</a>Ditën e njëzetekatërt të muajit të parë, ndërsa isha në bregun e lumit të madh, që është Tigri,</span> <span class="verse"><a name="5">5</a>ngrita sytë dhe shikova, dhe ja, një njeri i veshur me rroba liri, me një brez të artë të Ufazit.</span> <span class="verse"><a name="6">6</a>Trupi i tij ishte i ngjashëm me topazin, fytyra e tij kishte pamjen e rrufesë, sytë e tij ishin si pishtarë flakërues, krahët e tij dhe këmbët e tij dukeshin si prej bronzi të llustruar dhe tingulli i fjalëve të tij ishte si zhurma e një turme.</span> <span class="verse"><a name="7">7</a>Vetëm unë, Danieli, pashë vegimin, kurse njerëzit që ishin me mua nuk e panë vegimin, por një tmerr i madh ra mbi ta dhe ata ia mbathën që të fshihen.</span> <span class="verse"><a name="8">8</a>Kështu mbeta vetëm të vërej këtë vegim të madh. Nuk më mbeti kurrfarë force; çehrja e bukur ndryshoi në të zbehtë dhe forcat e mia u ligështuan.</span> <span class="verse"><a name="9">9</a>Megjithatë dëgjova zërin e fjalëve të tij; por, duke dëgjuar zërin e fjalëve të tij, rashë në një gjumë të thellë me fytyrë për tokë.</span> <span class="verse"><a name="10">10</a>Por ja, një dorë më preku dhe bëri që unë të rri duke u dridhur i tëri mbi gjunjët dhe mbi pëllëmbët e duarve.</span> <span class="verse"><a name="11">11</a>Pastaj më tha: &quot;Daniel, njeri shumë i dashur, kupto fjalët që po të them dhe çohu më këmbë, sepse tani më kanë dërguar te ti&quot;. Kur më tha këtë fjalë, unë u çova më këmbë duke u dridhur i tëri.</span> <span class="verse"><a name="12">12</a>Atëherë ai më tha: &quot;Mos ki frikë, Daniel, sepse që ditën e parë që vendose në zemrën tënde të kuptoje dhe të përuleshe para Perëndisë tënd, fjalët e tua u dëgjuan dhe unë erdha si përgjigje e fjalëve të tua.</span> <span class="verse"><a name="13">13</a>Por princi i mbretërisë së Persisë më kundërshtoi njëzetenjë ditë; por ja, Mikaeli, një nga princat e parë, më erdhi në ndihmë, sepse kisha mbetur atje me mbretin e Persisë.</span> <span class="verse"><a name="14">14</a>Dhe tani kam ardhur të të bëj të kuptosh atë që do t'i ndodhë popullit tënd në mbarim të ditëve; sepse vegimi ka të bëjë me një kohë të ardhme&quot;.</span> <span class="verse"><a name="15">15</a>Ndërsa më fliste në këtë mënyrë, ula fytyrën për tokë dhe mbylla gojën.</span> <span class="verse"><a name="16">16</a>Dhe ja, dikush që i ngjante një biri njeriu më preku buzët. Atëherë hapa gojën, fola dhe i thashë atij që më rrint përpara: &quot;Imzot, për këtë vegim më kanë zënë spazmat dhe fuqitë m'u ligështuan.</span> <span class="verse"><a name="17">17</a>Dhe si mund të fliste një shërbëtor i tillë i zotit tim me një imzot të tillë, sepse tani fuqitë më kanë braktisur dhe më mungon madje edhe frymëmarrja?&quot;.</span> <span class="verse"><a name="18">18</a>Atëherë ai që i ngjante një njeriu më preku përsëri dhe më dha fuqi,</span> <span class="verse"><a name="19">19</a>dhe tha: &quot;O njeri që të duan shumë, mos ki frikë, paqja është me ty; mblidh forcat e tua, po, mblidh forcat e tua&quot;. Mbasi më foli, unë fitova forcë dhe i thashë: &quot;Le të flasë zoti im, sepse ti më ke dhënë forcë&quot;.</span> <span class="verse"><a name="20">20</a>Pastaj më tha: &quot;A e di përse kam ardhur këtu pranë teje? Tani do të kthehem të luftoj kundër princit të Persisë; dhe kur të dal, ja, do të vijë princi i Javanit.</span> <span class="verse"><a name="21">21</a>Por unë do të të bëj të njohur atë që është shkruar në librin e së vërtetës; dhe nuk ka njeri që të sillet trimërisht me mua kundër tyre përveç Mikaelit, princit tuaj&quot;.</span> </p></div</div></div></body></html>