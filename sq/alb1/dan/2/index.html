<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/dan/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/dan">Daniel</a> &gt <strong>Chapter 2</strong></div><p><span class="verse"><a name="1">1</a>Në vitin e dytë të mbretërimit të Nebukadnetsarit, ai pa disa ëndrra; fryma e tij u turbullua dhe i iku gjumi.</span> <span class="verse"><a name="2">2</a>Atëherë mbreti dha urdhër të thërrisnin magjistarët, astrologët, shtriganët dhe Kaldeasit, që t'i tregonin mbretit ëndrrat e tij.</span> <span class="verse"><a name="3">3</a>Mbreti u tha atyre: &quot;Pashë një ëndërr dhe fryma ime është turbulluar, deri sa t'ia dal të shpjegoj ëndrrën time&quot;.</span> <span class="verse"><a name="4">4</a>Atëherë Kaldeasit iu përgjigjën mbretit në gjuhën aramaike: &quot;O mbret, jetofsh përjetë. Trego ëndrrën tënde shërbëtorëve të tu dhe ne do ta interpretojmë&quot;.</span> <span class="verse"><a name="5">5</a>Mbreti u përgjigj dhe u tha Kaldeasve: &quot;Vendimin tim e kam marrë: po të mos ma bëni të njohur përmbajtjen e ëndrrës sime dhe interpretimin e saj, do të priteni copa-copa dhe shtëpitë tuaja do të katandisen në plehërishte.</span> <span class="verse"><a name="6">6</a>Por në rast se do të më tregoni ëndrrën dhe interpretimin e saj, do të merrni nga unë dhurata, shpërblime dhe nderime të mëdha; më tregoni, pra, ëndrrën dhe interpretimin e saj&quot;.</span> <span class="verse"><a name="7">7</a>Ata u përgjigjën për së dyti dhe thanë: &quot;Le t'u tregojë mbreti ëndrrën shërbëtorëve të vet dhe ne do t'i japim interpretimin&quot;.</span> <span class="verse"><a name="8">8</a>Atëherë mbreti u përgjigj dhe tha: &quot;E kuptoj fare mirë që ju doni të fitoni kohë, sepse e shihni që vendimi im është marrë;</span> <span class="verse"><a name="9">9</a>po të mos ma bëni të njohur ëndrrën, ka vetëm një vendim për ju; jeni marrë vesh midis jush për të thënë para meje fjalë të rreme dhe të çoroditura, me shpresë që kohërat të ndryshojnë. Prandaj ma  tregoni ëndrrën dhe unë do të di në se jeni në  gjendje të më jepni edhe interpretimin&quot;.</span> <span class="verse"><a name="10">10</a>Kaldeasit u përgjigjën para mbretit dhe thanë: &quot;Nuk ka njeri mbi tokë që mund të dijë atë që mbreti kërkon. Në fakt asnjë mbret, sundimtar o sovran nuk i ka kërkuar një gjë të tillë ndonjë magjistari, astrologu ose Kaldeasi.</span> <span class="verse"><a name="11">11</a>Gjëja që pyet mbreti është tepër e vështirë dhe nuk ka njeri që mund t'ia bëjë të ditur mbretit, përveç perëndive, banesa e të cilëve nuk është ndër të gjallët&quot;.</span> <span class="verse"><a name="12">12</a>Me këtë mbreti u zemërua, i hipi inati dhe urdhëroi që të shfaroseshin tërë të diturit e Babilonisë.</span> <span class="verse"><a name="13">13</a>Kështu u shpall dekreti në bazë të të cilit duhet të vriteshin të diturit, dhe kërkonin Danielin dhe shokët e tij për t'i vrarë edhe ata.</span> <span class="verse"><a name="14">14</a>Atëherë Danieli iu drejtua me fjalë të urta dhe të matura Ariokut, komandant i rojeve të mbretit, i cili kishte dalë për të vrarë të diturit e Babilonisë.</span> <span class="verse"><a name="15">15</a>Mori fjalën dhe i tha Ariokut, komandantit të mbretit: &quot;Pse vallë një dekret kaq i ashpër nga ana e mbretit?&quot; Atëherë Arioku e vuri në dijeni Danielin.</span> <span class="verse"><a name="16">16</a>Kështu Danieli hyri te mbreti dhe i kërkoi t'i jepte kohë për t'i bërë të njohur mbretit interpretimin e ëndrrës.</span> <span class="verse"><a name="17">17</a>Atëherë Danieli shkoi në shtëpinë e vet dhe ua bëri të ditur këtë gjë shokëve të tij Hananiah, Mishael dhe Azaria,</span> <span class="verse"><a name="18">18</a>me qëllim që t'i kërkonin mëshirë Perëndisë të qiellit lidhur me këtë sekret, me qëllim që Danieli dhe shokët e tij të mos vriteshin bashkë me kusurin e njerëzve të ditur të Babilonisë.</span> <span class="verse"><a name="19">19</a>Atëherë sekreti iu zbulua Danielit në një vegim nate. Kështu Danieli bekoi Perëndinë e qiellit.</span> <span class="verse"><a name="20">20</a>Danieli filloi të thotë: &quot;Qoftë i bekuar emri i Perëndisë përjetë, sepse atij i përkasin dituria dhe forca.</span> <span class="verse"><a name="21">21</a>Ai ndryshon kohërat dhe stinët, i ul mbretërit dhe i larton, u jep dituri të urtëve dhe dije atyre që kanë mend.</span> <span class="verse"><a name="22">22</a>Ai tregon gjërat e thella dhe të fshehta, njeh atë që është në terr dhe drita qëndron me të.</span> <span class="verse"><a name="23">23</a>O Perëndi i etërve të mi, të falënderoj dhe të lëvdoj, sepse më ke dhënë dituri dhe forcë dhe më ke bërë të njoh atë që të kemi kërkuar, duke na bërë të njohim gjënë e kërkuar nga mbreti&quot;.</span> <span class="verse"><a name="24">24</a>Prandaj Danieli shkoi te Arioku, të cilit mbreti i kishte besuar detyrën të vriste njerëzit e ditur të Babilonisë; shkoi dhe i tha kështu: &quot;Mos i vrit njerëzit e ditur të Babilonisë! Më ço përpara</span> <span class="verse"><a name="25">25</a>Atëherë Arioku e çoi me nxitim Danielin përpara mbretit dhe i foli kështu: &quot;Gjeta midis Judejve robër një njeri që do t'i njohë mbretit interpretimin&quot;.</span> <span class="verse"><a name="26">26</a>Mbreti filloi t'i thotë Danielit, që quhej Beltshatsar: &quot;A je i zoti të më bësh të njohur ëndrrën që pashë dhe interpretimin e saj?&quot;.</span> <span class="verse"><a name="27">27</a>Danieli u përgjigj në prani të mbretit dhe tha: &quot;Sekreti për të cilin mbreti kërkoi interpretimin tim, nuk mund t'i shpjegohet mbretit as nga njerëzit e urtë, as nga astrologët, as nga magjistarët, as nga shortarët.</span> <span class="verse"><a name="28">28</a>Por ka një Perëndi në qiell që zbulon sekretet, dhe ai i ka bërë të njohur mbretit Nebukadnetsarit atë që do të ndodhë ditët e fundit. Kjo ka qenë ëndrra jote dhe vegimet e mendjes sate në shtratin tënd.</span> <span class="verse"><a name="29">29</a>O mbret, mendimet që të kanë ardhur në shtratin tënd kanë të bëjnë me atë që ka për të ndodhur tani e tutje; dhe ai që zbulon sekretet të ka bërë të njohur atë që ka për të ndodhur.</span> <span class="verse"><a name="30">30</a>Sa për mua, ky sekret m'u zbulua jo sepse kam më tepër dituri nga tërë të gjallët e tjerë, por me qëllim që interpretimi im t'i njoftohet mbretit, dhe ti të njihesh me mendimet e zemrës sate.</span> <span class="verse"><a name="31">31</a>Ti ishe duke shikuar, o mbret, dhe ja një figurë e madhe; kjo figurë e stërmadhe, me një shkëlqim të jashtëzakonshëm, ngrihej para teje me një pamje të tmerrshme.</span> <span class="verse"><a name="32">32</a>Koka e kësaj figure ishte prej ari të kulluar, gjoksi i saj dhe krahët e saj ishin prej argjendi, barku i saj dhe kofshët e saj prej bronzi,</span> <span class="verse"><a name="33">33</a>këmbët e saj prej hekuri, këmbët e saj pjesërisht prej hekuri dhe pjesërisht prej argjile.</span> <span class="verse"><a name="34">34</a>Ndërsa po shikoje, një gur u shkëput, por jo nga dora e njeriut, dhe goditi figurën në këmbët e saj prej hekuri dhe argjile dhe i copëtoi.</span> <span class="verse"><a name="35">35</a>Atëherë hekuri, argjila, bronzi, argjendi dhe ari u copëtuan bashkë dhe u bënë si kope byku në lëmë gjatë verës; era i mori me vete dhe nuk u gjet më asnjë gjurmë e tyre. Por guri që kishte goditur  figurën u bë një mal i madh, që mbushi tërë  tokën.</span> <span class="verse"><a name="36">36</a>Kjo është ëndrra; tani do të japim interpretimin përpara mbretit.</span> <span class="verse"><a name="37">37</a>Ti, o mbret, je mbreti i mbretërve, sepse Perëndia i qiellit të ka dhënë mbretërinë, pushtetin, forcën dhe lavdinë.</span> <span class="verse"><a name="38">38</a>Ngado që të banojnë bijtë e njerëzve, kafshët e fushës dhe shpendët e qiellit, ai i ka lënë në duart e tua dhe të ka bërë të sundosh mbi gjithë ata. Ti je koka e artë.</span> <span class="verse"><a name="39">39</a>Mbas teje do të dalë një mbretëri tjetër, më e vogël, më e ulët nga jotja; pastaj një mbretëri tjetër prej bronzi, që do të sundojë mbi gjithë dheun.</span> <span class="verse"><a name="40">40</a>Mbretëria e katërt do të jetë e fortë si hekuri, sepse hekuri copëton dhe thërrmon çdo gjë; ashtu si hekuri që copëton, kjo mbretëri do t'i copëtojë dhe do t'i thërrmojë tërë këto mbretëri.</span> <span class="verse"><a name="41">41</a>Siç e pe, këmbët dhe gishtërinjtë ishin pjesërisht prej argjile poçari dhe pjesërisht prej hekuri, kështu kjo mbretëri do të ndahet; megjithatë, ajo do të ketë fortësinë e hekurit, sepse ti ke parë hekurin të përzier me argjilë të butë.</span> <span class="verse"><a name="42">42</a>Dhe ashtu si gishtërinjtë e këmbëve ishin pjesërisht prej hekuri dhe pjesërisht prej argjile, kështu ajo mbretëri do të jetë pjesërisht e fortë dhe pjesërisht e brishtë.</span> <span class="verse"><a name="43">43</a>Siç e pe hekurin të përzier me argjilën e butë, ata do të përzihen nga fara njerëzore, por nuk do të bashkohen njeri me tjetrin, pikërisht ashtu si hekuri nuk amalgamohet me argjilën.</span> <span class="verse"><a name="44">44</a>Në kohën e këtyre mbretërve, Perëndia i qiellit do të nxjerrë një mbretëri, që nuk do të shkatërrohet kurrë; kjo mbretëri nuk do t'i lihet një populli tjetër, por do të copëtojë dhe do të asgjësojë  tërë këto mbretëri, dhe do të ekzistojë  përjetë,</span> <span class="verse"><a name="45">45</a>pikërisht ashtu siç e pe gurin të shkëputet nga mali, jo nga dora e njeriut, për të copëtuar hekurin, bronzin, argjilën, argjendin dhe arin. Perëndia i madh i ka bërë të njohur mbretit atë që ka për  të ndodhur tani e tutje. Éndrra është e  vërtetë dhe interpretimi i saj është i sigurt&quot;.</span> <span class="verse"><a name="46">46</a>Atëherë mbreti Nebukadnetsar ra me fytyrë dhe ra permbys para Danielit; pastaj urdhëroi që t'i paraqitnin një ofertë dhe temjan.</span> <span class="verse"><a name="47">47</a>Mbreti i foli Danielit dhe tha: &quot;Në të vërtetë Perëndia juaj është Perëndia i perëndive, Zoti i mbretërve dhe zbuluesi i sekreteve, sepse ti ke mundur të zbulosh këtë sekret&quot;.</span> <span class="verse"><a name="48">48</a>Atëherë mbreti e bëri Danielin të madh, i dha dhurata të shumta dhe të mëdha, e bëri qeveritar të gjithë krahinës së Babilonisë dhe kreun më të lartë të gjithë të diturve të Babilonisë.</span> <span class="verse"><a name="49">49</a>Përveç kësaj, me kërkesë të Danielit, mbreti vuri në krye të administratës së krahinës së Babilonisë Shadrakun, Meshakun dhe Abed-negon. Danieli përkundrazi mbeti në oborrin e mbretit.</span> </p></div</div></div></body></html>