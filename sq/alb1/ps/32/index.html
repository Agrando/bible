<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 32</strong></div><p><span class="verse"><a name="1">1</a>Lum ai të cilit i kanë falur shkeljen, ai të cilit i kanë mbuluar mëkatin!</span> <span class="verse"><a name="2">2</a>Lum ai njeri të cilin Zoti nuk e padit për paudhësi dhe në frymën e të cilit nuk ka vend mashtrimi.</span> <span class="verse"><a name="3">3</a>Ndërsa po heshtja, kockat e mia treteshin midis rënkimeve që kisha tërë ditën.</span> <span class="verse"><a name="4">4</a>Sepse ditë e natë dora jote rëndonte mbi mua, fuqia ime i përngjante thatësisë së verës. (Sela)</span> <span class="verse"><a name="5">5</a>Para teje pranova mëkatin tim, nuk e fsheha paudhësinë time. Thashë: &quot;Do t'ia rrëfej shkeljet e mia Zotit&quot;, dhe ti e ke falur paudhësinë e mëkatit tim. (Sela)</span> <span class="verse"><a name="6">6</a>Prandaj çdo njeri i përshpirtshëm do të të thërrase në kohën që mund të gjendesh; edhe sikur ujërat e mëdha të vërshojnë, ato nuk do të arrijnë deri tek ai.</span> <span class="verse"><a name="7">7</a>Ti je vendi im i strehimit, ti do të më ruash nga fatkeqësia, ti do të më rrethosh me këngë çlirimi. (Sela)</span> <span class="verse"><a name="8">8</a>Unë do të të edukoj dhe do të të mësoj rrugën, nëpër të cilën duhet të ecësh; unë do të të këshilloj dhe do ta mbaj syrin tim mbi ty.</span> <span class="verse"><a name="9">9</a>Mos u bëni si kali dhe si mushka që nuk kanë mend, goja e të cilëve duhet të mbahet me fre dhe me kapistër, përndryshe nuk të afrohen.</span> <span class="verse"><a name="10">10</a>Të shumta janë dhembjet e të pabesit, por ai që ka besim tek Zoti do të rrethohet nga mirësia e tij.</span> <span class="verse"><a name="11">11</a>Gëzohuni tek Zoti dhe ngazëlloni, o njerëz të drejtë; lëshoni britma gëzimi, ju të gjithë, o njerëz me zemër të drejtë.</span> </p></div</div></div></body></html>