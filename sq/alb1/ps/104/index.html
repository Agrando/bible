<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 104</strong></div><p><span class="verse"><a name="1">1</a>Beko, o shpirti im, Zotin! O Zot, Perëndia im, ti je jashtëzakonisht i madh; je veshur me shkëlqim dhe madhështi.</span> <span class="verse"><a name="2">2</a>Ai të mbështjell me dritë si të ishte një mantel dhe i shtrin qiejtë si një çadër;</span> <span class="verse"><a name="3">3</a>ai ndërton mbi ujërat dhomat e tij të larta, i bën retë si qerren e tij dhe ecën mbi krahët erës.</span> <span class="verse"><a name="4">4</a>I bën erërat lajmëtarë të tij dhe flakët e zjarrit shërbëtorë të tij.</span> <span class="verse"><a name="5">5</a>Ai e ka krijuar tokën mbi themelet e saj; kjo nuk do të luajë kurrë përjetë.</span> <span class="verse"><a name="6">6</a>Ti e kishe mbuluar me humnerë si me një rrobe; ujërat ishin ndalur mbi malet.</span> <span class="verse"><a name="7">7</a>Në qortimin tënd ato ikën, në zërin e gjëmimit tënd u larguan me nxitim.</span> <span class="verse"><a name="8">8</a>Dolën malet dhe luginat u ulën në vendin që ti kishe caktuar për to.</span> <span class="verse"><a name="9">9</a>Ti u vure ujërave një kufi që nuk duhet ta kapërxenin; ato nuk do të kthehen më të mbulojnë tokën.</span> <span class="verse"><a name="10">10</a>Ai bën që të dalin burime në luginat; ato rrjedhin midis maleve,</span> <span class="verse"><a name="11">11</a>dhe u japin për të pirë tërë kafshëve të fushës; gomarët e egër shuajnë etjen e tyre.</span> <span class="verse"><a name="12">12</a>Pranë tyre banojnë shpendët e qiellit; midis gjelbërimeve lartojnë këngën e tyre.</span> <span class="verse"><a name="13">13</a>Nga dhomat e sipërme të tij ai u jep ujë maleve; toka ngopet me frytin e veprave të tua.</span> <span class="verse"><a name="14">14</a>Ai bën që të rritet bari për bagëtinë dhe bimësia në shërbim të njeriut, duke nxjerrë nga toka ushqimin e tij,</span> <span class="verse"><a name="15">15</a>dhe verën që gëzon zemrën e njeriut, vajin që bën të shkëlqejë fytyra tij dhe bukën që i jep forcë zemrës së njeriut.</span> <span class="verse"><a name="16">16</a>Kështu ngopen drurët e Zotit dhe kedrat e Libanit që ai ka mbjellë;</span> <span class="verse"><a name="17">17</a>aty bëjnë folenë e tyre zogjtë, ndërsa lejleku bën nëpër selvitë banesën e tij.</span> <span class="verse"><a name="18">18</a>Malet e larta janë për dhitë e egra, shkëmbinjtë janë streha e lepujve.</span> <span class="verse"><a name="19">19</a>Ai ka bërë hënën për stinët, dielli e di orën e perëndimit të tij.</span> <span class="verse"><a name="20">20</a>Ti dërgon terrin dhe bëhet natë; gjatë asaj shkojnë rreth e qark gjithë kafshët e pyllit.</span> <span class="verse"><a name="21">21</a>Luanët e vegjël vrumbullojnë duke kërkuar gjahun dhe i kërkojnë Perëndisë ushqimin e tyre.</span> <span class="verse"><a name="22">22</a>Por, kur lind dielli, ata tërhiqen dhe rrinë në strofkat e tyre.</span> <span class="verse"><a name="23">23</a>Atëherë njeriu del për të punuar dhe punon deri në mbrëmje.</span> <span class="verse"><a name="24">24</a>Sa të shumta janë veprat e tua, o Zot! Ti i ke bërë të gjitha me dituri; toka është plot me pasuritë e tua.</span> <span class="verse"><a name="25">25</a>Ja deti, i madh dhe i gjerë, ku gëlojnë krijesa të panumërta;</span> <span class="verse"><a name="26">26</a>e përshkojnë anijet dhe Leviathani, që ti ke formuar për t'u tallur në të.</span> <span class="verse"><a name="27">27</a>Të gjithë presin që ti t'u japësh ushqimin në kohën e duhur.</span> <span class="verse"><a name="28">28</a>Ti ua jep atyre dhe ata e mbledhin; ti hap dorën dhe ngopen me të mira.</span> <span class="verse"><a name="29">29</a>Ti fsheh fytyrën tënde dhe ata e humbasin fare; ti heq frymën, dhe ata vdesin duke u kthyer përsëri në pluhurin e tyre.</span> <span class="verse"><a name="30">30</a>Ti dërgon frymën tënde dhe ata krijohen, kështu ti ripërtërin faqen e dheut.</span> <span class="verse"><a name="31">31</a>Lavdia e Zotit të rrojë përjetë; le të gëzohet Zoti me veprat e tij;</span> <span class="verse"><a name="32">32</a>ai shikon tokën dhe kjo dridhet; ai prek malet dhe ato nxjerrin tym.</span> <span class="verse"><a name="33">33</a>Unë do t'i këndoj Zotit deri sa të kem jetë; do t'i këndoj lavde Perëndisë tim deri sa të jem.</span> <span class="verse"><a name="34">34</a>Le të jetë mendimi im i pëlqyer prej tij; unë do të ngazëllohem tek Zoti.</span> <span class="verse"><a name="35">35</a>Le të zhduken mëkatarët nga toka dhe të pabesët mos qofshin më. Shpirti im, bekoje Zotin! Aleluja.</span> </p></div</div></div></body></html>