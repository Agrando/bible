<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 89</strong></div><p><span class="verse"><a name="1">1</a>Unë do të këndoj përjetë mirësitë e Zotit, me gojën time do t'u shpall besnikërinë tënde të gjitha brezave.</span> <span class="verse"><a name="2">2</a>Sepse kam thënë: &quot;Mirësia jote do të ekzistojë përjetë, ti do të vendosësh besnikërinë tënde në vetë qiejtë&quot;.</span> <span class="verse"><a name="3">3</a>&quot;Unë kam lidhur një besëlidhje me të zgjedhurin tim, i jam betuar Davidit, shërbëtorit tim, duke thënë:</span> <span class="verse"><a name="4">4</a>&quot;Do t'i vendos pasardhësit e tu përjetë dhe do të ndërtoj fronin tënd për të gjitha brezat&quot;&quot;. (Sela)</span> <span class="verse"><a name="5">5</a>Dhe qiejtë do të kremtojnë mrekullitë e tua, o Zot, dhe besnikërinë tënde në kuvendin e shenjtorëve.</span> <span class="verse"><a name="6">6</a>Sepse kush mund të krahasohet në qiell me Zotin? Dhe kush është i njëllojtë me Zotin midis bijve të të Fuqishmit?</span> <span class="verse"><a name="7">7</a>Perëndisë ia kanë frikën shumë në kuvendin e shenjtorëve, dhe respektohet thellë nga tërë ata që e rrethojnë.</span> <span class="verse"><a name="8">8</a>O Zot, Perëndi i ushtrive, kush është i fuqishëm si ti, o Zot? Besnikëria jote të rrethon kudo.</span> <span class="verse"><a name="9">9</a>Ti e sundon tërbimin e detit; kur valët e tij ngrihen, ti i qetëson.</span> <span class="verse"><a name="10">10</a>Ti e ke bërë copë-copë Egjiptin, duke e plagosur për vdekje; me krah të fuqishëm ke shpërndarë armiqtë e tu.</span> <span class="verse"><a name="11">11</a>Qiejtë janë të tutë, edhe toka është jotja; ti e ke krijuar botën dhe të gjitha atë që janë në të.</span> <span class="verse"><a name="12">12</a>Ti ke krijuar veriun dhe jugun; Tabori dhe Hermoni lëshojnë britma gëzimi kur dëgjojnë emrin tënd.</span> <span class="verse"><a name="13">13</a>Ti ke krah të fuqishëm; dora jote është e fortë, e djathta jote ngrihet në qiell.</span> <span class="verse"><a name="14">14</a>Drejtësia dhe e drejta përbëjnë bazën e fronit tënd; mirësia dhe e vërteta shkojnë përpara fytyrës sate.</span> <span class="verse"><a name="15">15</a>Lum ai popull që njeh britmën e gëzimit, o Zot, sepse ai do të ecë në dritën e fytyrës sate;</span> <span class="verse"><a name="16">16</a>do të ngazëllojë tërë ditën me emrin tënd dhe do të gëzohet shumë në drejtësinë tënde.</span> <span class="verse"><a name="17">17</a>Po, ti je mburrja e forcës së tyre, dhe me favorin tënd ti e shton fuqinë tonë.</span> <span class="verse"><a name="18">18</a>Sepse mburoja jonë i përket Zotit dhe mbreti ynë të Shenjtit të Izraelit.</span> <span class="verse"><a name="19">19</a>Ti i fole atëherë në vegim të dashurit tënd dhe the: &quot;Ndihmova një të fuqishëm, përlëvdova një të zgjedhur nga populli.</span> <span class="verse"><a name="20">20</a>Gjeta Davidin, shërbëtorin tim, dhe e vajosa me vajin tim të shenjtë.</span> <span class="verse"><a name="21">21</a>Dora ime do ta përkrahë me vendosmëri dhe krahu im do ta forcojë.</span> <span class="verse"><a name="22">22</a>Armiku nuk do ta shtypë dhe i ligu nuk do ta pikëllojë.</span> <span class="verse"><a name="23">23</a>Do të asgjesoj para tij armiqtë e tij dhe do të godas ata që e urrejnë.</span> <span class="verse"><a name="24">24</a>Besnikëria ime dhe mirësia ime do të jenë me të, dhe me emrin tim do të bëhet i fuqishëm.</span> <span class="verse"><a name="25">25</a>Do ta shtrij dorën e tij mbi detin dhe dorën e djathtë të tij mbi lumenjtë.</span> <span class="verse"><a name="26">26</a>Ai do të kërkojë ndihmën time, duke thënë: &quot;Ti je Ati im, Perëndia im dhe Kështjella ime e shpëtimit&quot;.</span> <span class="verse"><a name="27">27</a>Do ta bëj gjithashtu të parëlindurin tim, më të shkëlqyerin ndër mbretërit e dheut.</span> <span class="verse"><a name="28">28</a>Do të përdor mirësi ndaj tij përjetë, dhe besëlidhja ime me të do të mbetet e qëndrueshme.</span> <span class="verse"><a name="29">29</a>Do t'i bëj gjithashtu pasardhësit e tij të përjetshem dhe fronin e tij si ditët e qiejve.</span> <span class="verse"><a name="30">30</a>Në rast se bijtë e tij braktisin ligjin tim dhe nuk ecin, sipas urdhërimeve të mia,</span> <span class="verse"><a name="31">31</a>në rast se shkelin statutet e mia dhe nuk respektojnë urdhërimet e mia,</span> <span class="verse"><a name="32">32</a>unë do ta dënoj shkeljen e tyre me shufër dhe paudhësinë e tyre me të rrahura,</span> <span class="verse"><a name="33">33</a>por nuk do ta heq mirësinë time prej tij dhe nuk do të lë që besnikëria ime të jetë e mangët.</span> <span class="verse"><a name="34">34</a>Nuk do të shkel besëlidhjen time dhe nuk do t'i ndryshoj fjalët që kanë dalë nga goja ime.</span> <span class="verse"><a name="35">35</a>Jam betuar një herë për shenjtërinë time dhe nuk do ta gënjej Davidin;</span> <span class="verse"><a name="36">36</a>pasardhësit e tij do të jenë përjetë dhe froni i tij do të jetë si dielli para meje,</span> <span class="verse"><a name="37">37</a>do të jenë të qëndrueshëm si hëna, dhe dëshmitari në qiell është besnik&quot;. (Sela)</span> <span class="verse"><a name="38">38</a>Por ti na ke braktisur dhe na ke kthyer; je zemëruar shumë kundër të vajosurin tënd.</span> <span class="verse"><a name="39">39</a>Ti ke përçmuar besëlidhjen e lidhur me shërbëtorin tënd dhe ke përdhosur kurorën e tij, duke bërë që të bjerë për tokë.</span> <span class="verse"><a name="40">40</a>Ke shembur gjithë mbrojtjet e tij dhe i ke katandisur në gërmadha kalatë e tij.</span> <span class="verse"><a name="41">41</a>Tërë kalimtarët e kanë plaçkitur dhe ai është bërë gazi i fqinjëve të tij.</span> <span class="verse"><a name="42">42</a>Ke lavdëruar dorën e djathtë të kundërshtarëve të tij dhe ke bërë të gëzohen tërë armiqtë e tu.</span> <span class="verse"><a name="43">43</a>Ke prishur tehun e shpatës së tij dhe nuk e ke ndihmuar në betejë.</span> <span class="verse"><a name="44">44</a>I ke dhënë fund madhështisë së tij dhe ke hedhur për tokë fronin e tij.</span> <span class="verse"><a name="45">45</a>Ke shkurtuar ditët e rinisë së tij dhe e ke mbuluar me turp. (Sela)</span> <span class="verse"><a name="46">46</a>Deri kur, o Zot? A do të fshihesh ti përjetë? A do të flakërojë si zjarr zemërimi yt?</span> <span class="verse"><a name="47">47</a>Kujto sa e shkurtër është jeta ime. Për çfarë kotësie ke krijuar gjithë bijtë e njerëzve?</span> <span class="verse"><a name="48">48</a>Cili është njeriu që jeton, pa parë vdekjen dhe që mund ta shkëputë jetën e tij nga pushteti Sheolit? (Sela)</span> <span class="verse"><a name="49">49</a>Ku janë, o Zot, mirësitë e tua të lashta, për të cilat iu betove Davidit në besnikërinë tënde?</span> <span class="verse"><a name="50">50</a>Kujto, o Zot, fyerjen që iu bë shërbëtorëve të tu, dhe si unë mbaj në zemër fyerjen e rëndë të të gjitha kombeve,</span> <span class="verse"><a name="51">51</a>me të cilën armiqtë e tu kanë fyer, o Zot, me të cilën kanë fyer hapat e të vajosurit tënd.</span> <span class="verse"><a name="52">52</a>I bekuar qoftë Zoti përjetë. Amen, po, amen!</span> </p></div</div></div></body></html>