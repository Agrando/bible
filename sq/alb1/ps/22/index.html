<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 22</strong></div><p><span class="verse"><a name="1">1</a>Perëndia im, Perëndia im, pse më ke braktisur? Pse më rri kaq larg dhe nuk vjen të më çlirosh, duke dëgjuar fjalët e ofshamës sime?</span> <span class="verse"><a name="2">2</a>O Perëndia im, unë bërtas ditën, por ti nuk përgjigjesh, edhe natën unë nuk rri në heshtje.</span> <span class="verse"><a name="3">3</a>Megjithatë ti je i Shenjti, që banon në lëvdimet e Izraelit.</span> <span class="verse"><a name="4">4</a>Etërit tonë kanë pasur besim te ti; kanë pasur besim te ti dhe ti i ke çliruar.</span> <span class="verse"><a name="5">5</a>Të klithën ty dhe u çliruan; patën besim te ti dhe nuk u zhgënjyen.</span> <span class="verse"><a name="6">6</a>Por unë jam një krimb dhe jo një njeri; turpi i njerëzve dhe përçmimi i popullit.</span> <span class="verse"><a name="7">7</a>Tërë ata që më shohin më përqeshin, zgjatin buzën dhe tundin kokën,</span> <span class="verse"><a name="8">8</a>duke thënë: &quot;Ai i ka besuar Zotiit; le ta çlirojë, pra, ta ndihmojë, mbasi e do&quot;.</span> <span class="verse"><a name="9">9</a>Me siguri ti je ai që më nxori nga barku i nënes; bëre që të kem besim te ti qysh nga koha kur pushoja mbi sisët e nënes sime.</span> <span class="verse"><a name="10">10</a>Unë u braktisa te ti qysh nga lindja ime; ti je Perëndia im qysh nga barku i nënes sime.</span> <span class="verse"><a name="11">11</a>Mos u largo nga unë, sepse ankthi është i afërt, dhe nuk ka asnjë që të më ndihmojë.</span> <span class="verse"><a name="12">12</a>Dema të mëdhenj më kanë rrethuar, dema të fuqishëm të Bashanit më rrinë përqark;</span> <span class="verse"><a name="13">13</a>ata hapin gojën e tyre kundër meje, si një luan grabitqar që vrumbullit.</span> <span class="verse"><a name="14">14</a>Më derdhin si ujë dhe tërë kockat e mia janë të ndrydhura; zemra ime është si dylli që shkrihet në mes të zorrëve të mia.</span> <span class="verse"><a name="15">15</a>Forca ime është tharë si një enë balte dhe gjuha ime është ngjitur te qiellza; ti më ke vënë në pluhurin e vdekjes.</span> <span class="verse"><a name="16">16</a>Sepse qentë më kanë rrethuar, një grup keqbërësish më rri rrotull; më kanë shpuar duart dhe këmbët.</span> <span class="verse"><a name="17">17</a>Unë mund t'i numëroj gjithë kockat e mia; ato më shikojnë dhe më këqyrin.</span> <span class="verse"><a name="18">18</a>Ndajnë midis tyre rrobat e mia dhe hedhin në short tunikën time.</span> <span class="verse"><a name="19">19</a>Por ti, o Zot, mos u largo; ti që je forca ime, nxito të më ndihmosh.</span> <span class="verse"><a name="20">20</a>Çliroje jetën time nga shpata, jetën time të vetme nga këmba e qenit.</span> <span class="verse"><a name="21">21</a>Shpëtomë nga gryka e luanit dhe nga brirët e buajve. Ti m'u përgjigje.</span> <span class="verse"><a name="22">22</a>Unë do t'u njoftoj emrin tënd vëllezërve të mi, do të të lëvdoj në mes të kuvendit.</span> <span class="verse"><a name="23">23</a>Ju që keni frikë nga Zoti, lëvdojeni; dhe ju të gjithë, pasardhës të Jakobit, përlëvdojeni; dhe ju të gjithë, o fis i Izraelit, kini frikë nga ai.</span> <span class="verse"><a name="24">24</a>Sepse ai nuk ka përçmuar as nuk ka hedhur poshtë vuajtjen e të pikëlluarit, dhe nuk i ka fshehur fytyrën e tij; por kur i ka klithur atij, ai e ka kënaqur.</span> <span class="verse"><a name="25">25</a>Shkaku i lëvdimit tim në kuvendin e madh je ti; unë do t'i plotësoj zotimet e mia në prani të të gjithë atyre që kanë frikë nga ti.</span> <span class="verse"><a name="26">26</a>Nevojtarët do të hanë dhe do të ngopen; ata që kërkojnë Zotin do ta lëvdojnë; zemra juaj do të jetojë përjetë.</span> <span class="verse"><a name="27">27</a>Të gjitha skajet e tokës do ta mbajnë mend Zotin dhe do të kthehen tek ai; dhe të gjitha familjet e kombeve do të adhurojnë përpara teje.</span> <span class="verse"><a name="28">28</a>Sepse Zotit i përket mbretëria dhe ai sundon mbi kombet.</span> <span class="verse"><a name="29">29</a>Gjithë të pasurit e dheut do të hanë dhe do të të adhurojnë; të gjithë ata që zbresin në pluhur dhe që nuk arrijnë të mbahen gjallë do të përkulen para teje.</span> <span class="verse"><a name="30">30</a>Pasardhësit do t'i shërbejnë; do t'i flitet për Zotin brezit të ardhshëm.</span> <span class="verse"><a name="31">31</a>Ata do të vijnë dhe do t'i shpallin drejtësinë e tij një populli që nuk ka lindur akoma, dhe që ai vetë e ka krijuar.</span> </p></div</div></div></body></html>