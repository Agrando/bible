<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 85</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/85"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 85</strong></div><p><span class="verse"><a name="1">1</a>O Zot, ti ke qenë i mbarë për tokën tënde dhe e ke kthyer Jakobin nga robëria.</span> <span class="verse"><a name="2">2</a>Ti ke falur paudhësinë e popullit tënd dhe ke mbuluar tërë mëkatet e tyre. (Sela)</span> <span class="verse"><a name="3">3</a>Ti ke larguar gjithë indinjatën tënde dhe ke lënë mënjanë zemërimin tënd të zjarrtë.</span> <span class="verse"><a name="4">4</a>Na përtëri, o Perëndi i shpëtimit tonë, dhe jepi fund indinjatës sate kundër nesh.</span> <span class="verse"><a name="5">5</a>A do të mbetesh i zemëruar me ne përjetë? A do ta vazhdosh zemërimin tënd brez pas brezi?</span> <span class="verse"><a name="6">6</a>A nuk do të na japësh përsëri jetën, me qëllim që populli yt të mund të gëzohet te ti?</span> <span class="verse"><a name="7">7</a>Tregona, o Zot, mirësinë tënde dhe falna shpëtimin tënd.</span> <span class="verse"><a name="8">8</a>Una kam për të dëgjuar atë që Perëndia, Zoti, ka për të thënë; me siguri ai do t'i flasë për paqe popullit të tij dhe shenjtorëve të tij, por nuk do të lejojë që ata të jetojnë përsëri si njerëz pa mend.</span> <span class="verse"><a name="9">9</a>Me siguri shpëtimi i tij është afër atyre që kanë frikë prej tij, sepse lavdia e tij mund të banojë në vendin tonë.</span> <span class="verse"><a name="10">10</a>Mirësia dhe e vërteta u takuan; drejtësia dhe paqja janë puthur njera me tjetrën.</span> <span class="verse"><a name="11">11</a>E vërteta do të mbijë nga toka dhe drejtësia do të shikojë nga qielli.</span> <span class="verse"><a name="12">12</a>Po, Zoti do të japë atë që është e mirë, dhe toka jonë do të prodhojë frytin e saj.</span> <span class="verse"><a name="13">13</a>Drejtësia do të ecë para tij dhe do të përgatisë udhën për hapat e tij.</span> </p></div</div></div></body></html>