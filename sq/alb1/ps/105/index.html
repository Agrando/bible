<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 105</strong></div><p><span class="verse"><a name="1">1</a>Kremtoni Zotin, lutjuni për ndihmë emrit të tij, bëni të njohura veprat e tij midis popujve.</span> <span class="verse"><a name="2">2</a>Këndojini atij, këndojini lavde atij, mendoni thellë tërë mrekullitë e tij.</span> <span class="verse"><a name="3">3</a>Mburruni me emrin e tij të shenjtë; le të kënaqet zemra e tërë atyre që kërkojnë Zotin.</span> <span class="verse"><a name="4">4</a>Kërkoni Zotin dhe forcën e tij; kërkoni vazhdimisht fytyrën e tij.</span> <span class="verse"><a name="5">5</a>Mbani mend çuditë që ai ka bërë, mrekullitë dhe gjykimet e gojës së tij,</span> <span class="verse"><a name="6">6</a>ju, o pasardhës së Abrahamit, shërbëtorit të tij, o bij të Jakobit, të zgjedhur të tij.</span> <span class="verse"><a name="7">7</a>Ai është Zoti, Perëndia ynë; gjykimet e tij janë mbi gjithë tokën.</span> <span class="verse"><a name="8">8</a>Ai mban mend përjetë besëlidhjen e tij dhe për një mijë breza fjalën e komanduar prej tij,</span> <span class="verse"><a name="9">9</a>besëlidhjen që lidhi me Abrahamin dhe betimin që i bëri Isakut,</span> <span class="verse"><a name="10">10</a>që i konfirmoi Jakobit si statut të tij dhe Izraelit si një besëlidhje të përjetshme,</span> <span class="verse"><a name="11">11</a>duke thënë: &quot;Unë do të të jap vendin e Kanaanit si pjesë e trashëgimisë suaj&quot;,</span> <span class="verse"><a name="12">12</a>kur nuk ishin veçse një numër i vogël, shumë të pakët dhe të huaj në vend,</span> <span class="verse"><a name="13">13</a>dhe shkonin nga një komb te tjetri, nga një mbretëri te një popull tjetër.</span> <span class="verse"><a name="14">14</a>Ai nuk lejoi që t'i shtypte njeri; përkundrazi ndëshkoi disa mbretër për hir të tyre,</span> <span class="verse"><a name="15">15</a>dhe tha: &quot;Mos prekni të vajosurit e mi dhe mos bëni asnjë të keqe profetëve të mi&quot;.</span> <span class="verse"><a name="16">16</a>Pastaj solli zinë e bukës në vend dhe shkatërroi çdo burim ushqimesh.</span> <span class="verse"><a name="17">17</a>Dërgoi para tyre një njeri, Jozefin, që u shit si skllav.</span> <span class="verse"><a name="18">18</a>I shtrënguan këmbët me pranga dhe u rëndua me zinxhirë hekuri.</span> <span class="verse"><a name="19">19</a>Fjala e Zotit e vuri në provë, deri sa u plotësua ajo që kishte thënë.</span> <span class="verse"><a name="20">20</a>Atëherë mbreti dërgoi ta zgjidhnin, sunduesi i popujve dërgoi ta çlironin,</span> <span class="verse"><a name="21">21</a>dhe e bëri zot të shtëpisë së tij dhe qeveritar mbi të gjitha pasuritë e tij,</span> <span class="verse"><a name="22">22</a>për t'i lidhur princat e tij me gjykimin e tij dhe për t'u mësuar pleqve të tij diturinë.</span> <span class="verse"><a name="23">23</a>Edhe Izraeli erdhi në Egjipt dhe Jakobi qëndroi për ca kohë në vendin e Kamit.</span> <span class="verse"><a name="24">24</a>Dhe Perëndia e shumëzoi shumë popullin e tij dhe e bëri më të fuqishëm se armiqtë e tij.</span> <span class="verse"><a name="25">25</a>Pastaj ndryshoi zemrën e tyre, me qëllim që të urrenin popullin e tij dhe të kurdisnin mashtrime kundër shërbëtorëve të tij.</span> <span class="verse"><a name="26">26</a>Atëherë ai dërgoi Moisiun, shërbëtorin e tij, dhe Aaronin që ai kishte zgjedhur.</span> <span class="verse"><a name="27">27</a>Ata kryen midis tyre mrekullitë e urdhëruara prej tij dhe bënë çudira në tokën e Kamit.</span> <span class="verse"><a name="28">28</a>Dërgoi terrin dhe e bëri vendin të binte në errësirë, dhe ata nuk kundërshtuan fjalën e tij.</span> <span class="verse"><a name="29">29</a>I ndryshoi ujërat e tij në gjak dhe bëri që të ngordhnin peshqit e tij.</span> <span class="verse"><a name="30">30</a>Vendi i tyre u mbush me bretkosa të cilat hynë deri në dhomat e mbretërve të tyre.</span> <span class="verse"><a name="31">31</a>Me fjalën e tij erdhën një shumicë e madhe insektesh dhe mushkonjash në të gjithë territorin e tyre.</span> <span class="verse"><a name="32">32</a>U dërgoi breshër në vend të shiut dhe flakë zjarri në vendin e tyre;</span> <span class="verse"><a name="33">33</a>goditi edhe vreshtat e tyre dhe drurët e fikut, shkatërroi drurët e territorit të tyre.</span> <span class="verse"><a name="34">34</a>Ai foli, dhe erdhën karkaleca dhe vemje në numër të madh,</span> <span class="verse"><a name="35">35</a>që përpinë tërë bimësinë e vendit të tyre dhe hëngrën frytin e tokës së tyre.</span> <span class="verse"><a name="36">36</a>Ai goditi edhe të gjithë të parëlindurit në vendin e tyre, prodhimet e para në tërë fuqinë e tyre;</span> <span class="verse"><a name="37">37</a>dhe e nxori popullin e tij me argjend dhe me ar, dhe nuk pati asnjeri ndër fiset e tij që të tronditej.</span> <span class="verse"><a name="38">38</a>Egjiptasit u gëzuan nga ikja e tyre, sepse tmerri i Izraelit kishte rënë mbi ta.</span> <span class="verse"><a name="39">39</a>Ai shpalosi një re për t'i mbuluar dhe ndezi një zjarr për t'i ndriçuar natën.</span> <span class="verse"><a name="40">40</a>Me kërkesën e tyre ai solli shkurtat dhe i ngopi me bukën e qiellit.</span> <span class="verse"><a name="41">41</a>Çau shkëmbin dhe dolën prej tij ujëra; këto rridhnin në shketëtirë si një lumë.</span> <span class="verse"><a name="42">42</a>Sepse atij iu kujtua premtimi i shenjtë që i kishte bërë Abrahamit, shërbëtorit të tij;</span> <span class="verse"><a name="43">43</a>pastaj nxori popullin e tij me gëzim dhe njerëzit e tij të zgjedhur me britma gëzimi,</span> <span class="verse"><a name="44">44</a>dhe u dha atyre vendet e kombeve, dhe ata trashëguan frytin e mundit të popujve,</span> <span class="verse"><a name="45">45</a>me qëllim që të respektonin statutet e tij dhe t'u bindeshin ligjeve të tij. Aleluja.</span> </p></div</div></div></body></html>