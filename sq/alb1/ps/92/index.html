<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 92</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/92"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 92</strong></div><p><span class="verse"><a name="1">1</a>Éshtë bukur të kremtosh Zotin, dhe të këndosh lavdet në emrin tënd, o Shumë i Larti;</span> <span class="verse"><a name="2">2</a>të shpallësh në mëngjes mirësinë tënde dhe çdo natë besnikërinë tënde,</span> <span class="verse"><a name="3">3</a>me një harp me dhjetë tela, me lirën dhe me melodinë e qestes.</span> <span class="verse"><a name="4">4</a>Duke qenë se ti më ke gëzuar me atë që ke bërë, unë ngazëllohem për veprat e duarve të tua.</span> <span class="verse"><a name="5">5</a>Sa të mëdha janë veprat e tua, o Zot, sa të thella janë mendimet e tua!</span> <span class="verse"><a name="6">6</a>Njeriu pa mend nuk i njeh dhe budallai nuk kupton këtë:</span> <span class="verse"><a name="7">7</a>që të pabesët mbijnë si bari, dhe gjithë ata që kryejnë paudhësi lulëzojnë për t'u shkatërruar përjetë.</span> <span class="verse"><a name="8">8</a>Por ti, o Zot, mbetesh i Shkëlqyeri përjetë.</span> <span class="verse"><a name="9">9</a>Sepse ja, armiqtë e tu, o Zot, sepse ja armiqtë e tu do të vdesin dhe gjithë ata që kryejnë paudhësi do të shpërndahen.</span> <span class="verse"><a name="10">10</a>Por ti më ke dhënë forcë të barabartë me atë të buallit, ti me ke vajosur me vaj të freskët.</span> <span class="verse"><a name="11">11</a>Dhe sytë e mi kanë për të parë disfatën e armiqve të mi dhe veshët e mi kanë për të dëgjuar disfatën e njerëzve të këqij që ngrihen kundër meje.</span> <span class="verse"><a name="12">12</a>I drejti do të lulëzojë si palma, do të rritet si kedri i Libanit.</span> <span class="verse"><a name="13">13</a>Ata që janë mbjellë në shtëpinë e Zotit do të lulëzojnë në kopshtet e Perëndisë tonë.</span> <span class="verse"><a name="14">14</a>Do të japin fryte edhe në pleqëri, do të jenë të lulëzuar dhe të blertë,</span> <span class="verse"><a name="15">15</a>për të shpallur që Zoti është i drejtë; ai është Kështjella ime dhe nuk ka asnjë padrejtësi tek ai.</span> </p></div</div></div></body></html>