<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 48</strong></div><p><span class="verse"><a name="1">1</a>I madh është Zoti dhe meriton të lëvdohet në kulm në qytetin e Perëndisë tonë, në malin e tij të shenjtë.</span> <span class="verse"><a name="2">2</a>I bukur për nga lartësia e tij, gëzimi i gjithë dheut është mali i Sionit, nga ana e veriut, qyteti i Mbretit të madh.</span> <span class="verse"><a name="3">3</a>Në pallatet e tij Perëndia u bë i njohur si një kala e papushtueshme.</span> <span class="verse"><a name="4">4</a>Ja, mbretërit ishin mbledhur dhe shikonin përpara bashkarisht,</span> <span class="verse"><a name="5">5</a>por sa e panë, mbetën të shushatur dhe ikën të tmerruar.</span> <span class="verse"><a name="6">6</a>Atje i zunë drithmat dhe si të prerat e lindjes,</span> <span class="verse"><a name="7">7</a>në të njëjtën mënyrë si era e lindjes që i bën copë-copë anijet e Tarshishit.</span> <span class="verse"><a name="8">8</a>Siç e kishim dëgjuar, ashtu pamë në qytetin e Zotit disa ushtri, në qytetin e Perëndisë tonë; Perëndia do ta bëjë të qëndrueshëm përjetë.</span> <span class="verse"><a name="9">9</a>Në tempullin tënd, o Perëndi, ne kemi rënë në mendime mbi mirësinë tënde.</span> <span class="verse"><a name="10">10</a>Ashtu si emri yt, o Perëndi, kështu lëvdimi yt arrin deri në skajet e tokës; dora jote e djathtë është tërë drejtësi.</span> <span class="verse"><a name="11">11</a>Le të gëzohet mali Sion, le të ngazëllojnë vajzat e Judës për gjykimet e tua.</span> <span class="verse"><a name="12">12</a>I bini rrotull Sionit, vizitojeni, numëroni kullat e tij,</span> <span class="verse"><a name="13">13</a>këqyrni fortesat e tij, admironi pallatet e tij, me qëllim që të mund t'ia tregoni brezave që do të vijnë.</span> <span class="verse"><a name="14">14</a>Sepse ky Perëndi është Perëndia ynë në përjetësi, përjetë, gjithnjë; ai do të jetë udhëheqësi ynë deri në vdekje.</span> </p></div</div></div></body></html>