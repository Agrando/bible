<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 102</strong></div><p><span class="verse"><a name="1">1</a>O Zot, dëgjo lutjen time dhe britma ime arriftë tek ty.</span> <span class="verse"><a name="2">2</a>Mos ma fshih fytyrën tënde ditën e fatkeqësisë sime. Zgjate ndaj meje veshin tënd; kur unë të kërkoj, nxito të më përgjigjesh.</span> <span class="verse"><a name="3">3</a>Sepse ditët e mia davariten si tymi dhe kockat e mia digjen si urë zjarri.</span> <span class="verse"><a name="4">4</a>Zemra ime është goditur dhe thahet si bari, dhe unë harroj madje të ha ushqim.</span> <span class="verse"><a name="5">5</a>Duke vajtuar vazhdimisht, lëkura ime po u ngjitet kockave të mia.</span> <span class="verse"><a name="6">6</a>I ngjaj pelikanit të shketëtirës dhe jam bërë si bufi i vendeve të shkretuara.</span> <span class="verse"><a name="7">7</a>Jam pa gjumë dhe si harabeli i vetmuar mbi çati.</span> <span class="verse"><a name="8">8</a>Armiqtë e mi tallen me mua tërë ditën; ata që më përqeshin flasin kundër meje.</span> <span class="verse"><a name="9">9</a>Sepse e ha hirin si buka dhe përzjej lotët me atë që pi.</span> <span class="verse"><a name="10">10</a>Po, për shkak të indinjatës sate dhe të zemërimit tënd, më ngrite dhe më hodhe larg.</span> <span class="verse"><a name="11">11</a>Ditët e mia janë si hija që zgjatet, dhe unë po thahem si bari.</span> <span class="verse"><a name="12">12</a>Por ti, o Zot, mbetesh përjetë, dhe kujtimi yt zgjat brez pas brezi.</span> <span class="verse"><a name="13">13</a>Ti do të ngrihesh dhe do të të vijë keq për Sionin, sepse erdhi koha të tregosh dhembshuri ndaj tij; dhe koha e caktuar erdhi.</span> <span class="verse"><a name="14">14</a>Sepse shërbëtorët e tu i duan edhe gurët e tij dhe u vjen keq për pluhurin e tij.</span> <span class="verse"><a name="15">15</a>Po, kombet do të kenë frikë nga emri i Zotit dhe gjithë mbretërit e dheut nga lavdia jote,</span> <span class="verse"><a name="16">16</a>kur Zoti do të rindërtojë Sionin dhe do të duket në lavdinë e tij.</span> <span class="verse"><a name="17">17</a>Ai do të dëgjojë lutjen e njerëzve të braktisur dhe nuk do ta përbuzë lutjen e tyre.</span> <span class="verse"><a name="18">18</a>Kjo do të shkruhet për brezin e ardhshmëm, dhe populli që do të krijohet do të lëvdojë Zotin,</span> <span class="verse"><a name="19">19</a>sepse ai shikon nga lartësia e shenjtërores së tij; nga qielli Zoti këqyr dheun,</span> <span class="verse"><a name="20">20</a>për të dëgjuar vajtimin e robërve, për të çliruar të dënuarit me vdekje;</span> <span class="verse"><a name="21">21</a>me qëllim që në Sion të shpallin emrin e Zotit dhe në Jeruzalem lavdinë e tij,</span> <span class="verse"><a name="22">22</a>kur popujt dhe mbretëritë do të mblidhen bashkë për t'i shërbyer Zotit.</span> <span class="verse"><a name="23">23</a>Rrugës ai ka pakësuar fuqinë time dhe ka shkurtuar ditët e mia.</span> <span class="verse"><a name="24">24</a>Kam thënë: &quot;O Perëndia im, mos më merr në mes të ditëve të mia. Vitet e tua zgjasin brez pas brezi.</span> <span class="verse"><a name="25">25</a>Së lashti ti ke vendosur tokën dhe qiejtë janë vepër e duarve të tua;</span> <span class="verse"><a name="26">26</a>ata do të zhduken, por ti do të mbetesh; do të konsumohen të gjithë si një rrobe; ti do t'i ndërrosh si një rrobe dhe ata do të ndryshohen.</span> <span class="verse"><a name="27">27</a>Por ti je gjithnjë po ai dhe vitet e tua nuk do të kenë kurrë fund.</span> <span class="verse"><a name="28">28</a>Bijtë e shërbëtorëve të tu do të kenë një vendbanim dhe pasardhësit e tyre do të jenë të qëndrueshëm para teje&quot;.</span> </p></div</div></div></body></html>