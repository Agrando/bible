<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 50</strong></div><p><span class="verse"><a name="1">1</a>Perëndia i plotfuqishëm, Zoti ka folur dhe ka thirrur në mbledhje gjithë dheun, nga lindja në perëndim.</span> <span class="verse"><a name="2">2</a>Nga Sioni, përsosmëri e bukurisë, Perëndia shkëlqen.</span> <span class="verse"><a name="3">3</a>Perëndia ynë do të vijë dhe nuk do të rijë në heshtje; do të paraprihet nga një zjarr shkatërrimtar dhe rreth tij do të ketë një furtunë të madhe.</span> <span class="verse"><a name="4">4</a>Ai do të thërresë qiejtë nga lart dhe tokën për të gjykuar popullin e tij,</span> <span class="verse"><a name="5">5</a>dhe do të thotë: &quot;Mblidhni shenjtorët e mi, që kanë lidhur një besëlidhje me mua me anë të flijimit&quot;.</span> <span class="verse"><a name="6">6</a>Dhe qiejtë do të shpallin drejtësinë e tij, sepse vetë Perëndia është gjykatësi. (Sela)</span> <span class="verse"><a name="7">7</a>&quot;Dëgjo, o populli im, dhe unë do të flas; dëgjo, o Izrael, dhe unë do të dëshmoj kundër teje. Unë jam Perëndia, Perëndia yt.</span> <span class="verse"><a name="8">8</a>Nuk do të të qortoj për flijimet e tua as për olokaustet e tua që më rrijnë gjithnjë përpara.</span> <span class="verse"><a name="9">9</a>Nuk do të marr asnjë dem nga shtëpia jote dhe asnjë cjap nga vathët e tua.</span> <span class="verse"><a name="10">10</a>Të mia janë në fakt tërë kafshët e pyllit; imja është bagëtia që ndodhet me mijëra ndër male.</span> <span class="verse"><a name="11">11</a>I njohim tërë zogjtë e maleve; dhe të gjitha ato që lëvizin në fushat janë të miat.</span> <span class="verse"><a name="12">12</a>Po të kisha uri, nuk do ta thoja; sepse bota dhe sa ajo përmban janë të miat.</span> <span class="verse"><a name="13">13</a>A ha unë vallë mish demi ose a pi gjak cjapi?</span> <span class="verse"><a name="14">14</a>Dhuroji Perëndisë flijime lëvdimi dhe plotëso zotimet e tua që i ke bërë Shumë të Lartit.</span> <span class="verse"><a name="15">15</a>Kërkomë ditën e fatkeqësisë, unë do të të çliroj dhe ti do të më lëvdosh&quot;.</span> <span class="verse"><a name="16">16</a>Por të pabesit Perëndia i thotë: &quot;Çfarë të drejte ke ti të përmëndësh statutet e mia dhe të kesh mbi buzët e tua besëlidhjen time,</span> <span class="verse"><a name="17">17</a>ti që e urren korrigjimin dhe i hedh pas kurrizit fjalët e mia?</span> <span class="verse"><a name="18">18</a>Në rast se sheh një vjedhës, bashkohesh me të me gjithë qejf, dhe bëhesh shok i atyre që shkelin kurorën.</span> <span class="verse"><a name="19">19</a>Ti gojën ia lë së keqes dhe gjuha jote kurdis mashtrime.</span> <span class="verse"><a name="20">20</a>Ti ulesh, flet kundër vëllait tënd dhe shpif kundër birit të nënës sate.</span> <span class="verse"><a name="21">21</a>Ti i ke bërë këto gjëra dhe unë kam heshtur; ti ke menduar që unë jam krejt i ngjashëm me ty. Por unë do të të përgjigjem dhe do të vë çdo gjë para syve të tu.</span> <span class="verse"><a name="22">22</a>Tani kuptoni këtë gjë ju që harroni Perëndinë, që unë të mos ju bëjë copë-copë dhe askush të mos ju çlirojë dot.</span> <span class="verse"><a name="23">23</a>Ai që ofron flijime lëvdimi më përlëvdon dhe atij që sillet drejt do t'i tregoj shpëtimin e Perëndisë&quot;.</span> </p></div</div></div></body></html>