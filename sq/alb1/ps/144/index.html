<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 144</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/144"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 144</strong></div><p><span class="verse"><a name="1">1</a>Bekuar qoftë Zoti, kështjella ime, që i mëson duart e mia për luftë dhe gishtërinjtë e mi për betejë.</span> <span class="verse"><a name="2">2</a>Ai është hiri im dhe kështjella ime, streha ime e lartë dhe çliruesi im, mburoja ime në të cilën gjej strehë, ai që ma nënshtron mua popullin tim.</span> <span class="verse"><a name="3">3</a>O Zot, çfarë është njeriu që ti të kujdesesh për të, ose biri i njeriut që ti ta përfillësh?</span> <span class="verse"><a name="4">4</a>Njeriu është si një frymë dhe ditët e tij janë si hija që kalon.</span> <span class="verse"><a name="5">5</a>Uli qiejtë e tu, o Zot, dhe zbrit, dhe ata do të nxjerrin tym.</span> <span class="verse"><a name="6">6</a>Hidh rrufetë dhe shpërndaji, lësho shigjetat e tua dhe bëji të ikin.</span> <span class="verse"><a name="7">7</a>Shtrije dorën tënde nga lart, më shpëto dhe më çliro nga ujërat e mëdha dhe nga dora e të huajve,</span> <span class="verse"><a name="8">8</a>goja e të cilëve thotë gënjeshtra dhe dora e djathtë e tyre është një e djathtë mashtrimi.</span> <span class="verse"><a name="9">9</a>O Perëndi, do të këndoj një kantik të ri, do të këndoj lavdet e tua me një harpë me dhjetë tela.</span> <span class="verse"><a name="10">10</a>Ti, që u jep fitoren mbretërve dhe që çliron shërbëtorin tënd David nga shpata e kobshme,</span> <span class="verse"><a name="11">11</a>më shpëto dhe më çliro nga dora e të huajve, goja e të cilëve thotë gënjeshtra dhe dora e djathtë e tyre është një e djathtë mashtrimi.</span> <span class="verse"><a name="12">12</a>Bijtë tanë në rininë e tyre qofshin si një bimë e harlisur, dhe bijat tona qofshin si shtylla qosheje, të gdhendura mirë për të zbukuruar një pallat.</span> <span class="verse"><a name="13">13</a>Hambaret tona qofshin plot dhe paçin nga të gjitha të mirat; kopetë tona u shtofshin me mijëra dhe dhjetra mijëra në fushat tona;</span> <span class="verse"><a name="14">14</a>qetë tanë tërheqshin ngarkesa të rënda dhe mos pastë asnjë sulm të papritur, dalje të papritur as britmë në sheshet tona.</span> <span class="verse"><a name="15">15</a>Lum ai popull që është në gjendje të tillë, lum ai popull që ka për Perëndi Zotin.</span> </p></div</div></div></body></html>