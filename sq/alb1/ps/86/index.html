<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 86</strong></div><p><span class="verse"><a name="1">1</a>Vëri veshin, o Zot, dhe përgjigjmu, sepse jam i dëshpëruar dhe nevojtar.</span> <span class="verse"><a name="2">2</a>Ruaje jetën time sepse jam i shenjtë; ti je Perëndia im; shpëtoje shërbëtorin tënd që ka besim te ti.</span> <span class="verse"><a name="3">3</a>Ki mëshirë për mua, o Zot, sepse të këlthas ty tërë ditën.</span> <span class="verse"><a name="4">4</a>Gëzoje shërbëtorin tënd, sepse te ti, o Zot e lartoj shpirtin tim.</span> <span class="verse"><a name="5">5</a>Sepse ti, o Zot, je i mirë dhe i gatshëm të falësh, dhe tregon mirësi të madhe ndaj gjithë atyre që të kërkojnë.</span> <span class="verse"><a name="6">6</a>Vëri veshin, o Zot, lutjes time, dhe trego kujdes për britmën e përgjërimeve të mia.</span> <span class="verse"><a name="7">7</a>Unë të kërkoj në ditën e fatkeqësisë sime, sepse ti do të më përgjigjesh.</span> <span class="verse"><a name="8">8</a>Nuk ka asnjë të barabartë me ty midis perëndive, o Zot, as ka vepra të njëllojta me të tuat.</span> <span class="verse"><a name="9">9</a>Tërë kombet që ti ke krijuar do të vinë të bien përmbys para teje, o Zot, dhe do të përlëvdojnë emrin tënd.</span> <span class="verse"><a name="10">10</a>Sepse ti je i madh dhe kryen mrekulli; vetëm ti je Perëndia.</span> <span class="verse"><a name="11">11</a>Mësomë rrugën tënde, o Zot, dhe unë do të ec në të vërtetën tënde; bashkoje zemrën time me frikën e emrit tënd.</span> <span class="verse"><a name="12">12</a>Unë do të të lëvdoj, o Zot, Perëndia im, me gjithë zemër, dhe do ta përlëvdoj emrin tënd përjetë.</span> <span class="verse"><a name="13">13</a>Sepse e madhe është mirësia jote ndaj meje; ti ke shpëtuar shpirtin tim nga Sheoli.</span> <span class="verse"><a name="14">14</a>O Perëndi, njerëz kryelartë kanë dalë kundër meje dhe një turmë njerëzish të dhunës kërkojnë jetën time dhe nuk të vë ty para syve të tyre.</span> <span class="verse"><a name="15">15</a>Por ti, o Zot, je një Perëndi i mëshirshëm dhe i dhembshur që zemërohet ngadalë dhe që ka shumë mirësi dhe të vërtetë.</span> <span class="verse"><a name="16">16</a>Kthehu nga unë dhe ki mëshirë për mua; jepi forcën tënde shërbëtorit tënd dhe shpëto birin e shërbëtores sate.</span> <span class="verse"><a name="17">17</a>Tregomë një shenjë të dashamirësisë sate, me qëllim që ata që më urrejnë ta shohin dhe të mbeten të shushatur, duke parë që ti, o Zot, më ke ndihmuar dhe më ke ngushëlluar.</span> </p></div</div></div></body></html>