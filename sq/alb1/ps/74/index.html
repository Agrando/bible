<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 74</strong></div><p><span class="verse"><a name="1">1</a>O Perëndi, pse na ke hedhur poshtë për gjithnjë? Pse vlon zemërimi yt kundër kopesë së kullotës sate?</span> <span class="verse"><a name="2">2</a>Kujto popullin tënd, që dikur e more, që ti e shpengove që të ishte fisi i trashëgimisë sate, të këtij mali të Sionit, mbi të cilin ke banuar.</span> <span class="verse"><a name="3">3</a>Drejto hapat e tua në këto rrënoja të pandreqshme; armiku i ka prishur të gjitha në shenjtërore.</span> <span class="verse"><a name="4">4</a>Armiqtë e tu vrumbullojnë në vendin e kuvendeve të tua; kanë vënë aty shenjat e tyre si flamuj.</span> <span class="verse"><a name="5">5</a>Dukej sikur godisnin me sëpata në pjesën e dëndur të një pylli.</span> <span class="verse"><a name="6">6</a>Dhe tani me sqeparë dhe çekane po prishin tërë skulpturat e tij.</span> <span class="verse"><a name="7">7</a>I kanë vënë zjarrin shenjtërores sate; kanë përdhosur banesën që mban emrin tënd, duke e hedhur poshtë.</span> <span class="verse"><a name="8">8</a>Kanë thënë në zemër të tyre: &quot;T'i shkatërrojmë të gjithë&quot;; kanë djegur tërë qendrat e kuvendeve të shenjta në vend.</span> <span class="verse"><a name="9">9</a>Ne nuk i shohim më shenjat tona; nuk ka më profet dhe midis nesh nuk ka asnjë që të dijë deri kur.</span> <span class="verse"><a name="10">10</a>Deri kur, o Perëndi, kundërshtari do të fyejë? Armiku vallë, do ta përçmojë emrin tënd përjetë?</span> <span class="verse"><a name="11">11</a>Pse e tërheq dorën tënde, pikërisht të djathtën? Nxirre nga gjiri yt dhe shkatërroji.</span> <span class="verse"><a name="12">12</a>Por Perëndia është mbreti im qysh prej kohëve të lashta; ai sjell shpëtimin mbi tokë.</span> <span class="verse"><a name="13">13</a>Me forcën tënde ndave detin dhe shtype kokën e përbindëshve të detit në ujërat.</span> <span class="verse"><a name="14">14</a>Copëtove kokat e Levitanëve dhe ia dhe për të ngrënë popullit të shkretëtirës.</span> <span class="verse"><a name="15">15</a>Bëre që të dalin burime dhe përrenj dhe thave lumenj të përhershëm.</span> <span class="verse"><a name="16">16</a>Jotja është dita, jotja është edhe nata; ti ke vendosur dritën dhe diellin.</span> <span class="verse"><a name="17">17</a>Ti ke caktuar tërë kufijtë e tokës dhe ke bërë verën dhe dimrin.</span> <span class="verse"><a name="18">18</a>Mbaje mend këtë, o Zot, që armiku të ka fyer dhe që një popull i pamend ka përbuzur emrin tënd.</span> <span class="verse"><a name="19">19</a>Mos ia braktis bishave jetën e turtulleshës sate; mos harro përjetë jetën e të përvuajturve të tu.</span> <span class="verse"><a name="20">20</a>Respekto besëlidhjen, sepse vendet e errëta të tokës janë plot me strofka dhune.</span> <span class="verse"><a name="21">21</a>Mos lejo që i shtypuri të kthehet i turpëruar; bëj që i përvuajturi dhe nevojtari të lëvdojnë emrin tënd.</span> <span class="verse"><a name="22">22</a>Çohu o Perëndi, mbro kauzën tënde! Mos harro që i pamendi të fyen tërë ditën.</span> <span class="verse"><a name="23">23</a>Mos harro britmën e armiqve të tu; zhurma e tyre që ngrihen kundër teje ngjitet vazhdimisht në qiell.</span> </p></div</div></div></body></html>