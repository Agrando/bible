<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 148</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/148"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 148</strong></div><p><span class="verse"><a name="1">1</a>Aleluja. Lëvdoni Zotin nga qiejtë, lëvdojeni në vendet shumë të larta.</span> <span class="verse"><a name="2">2</a>Lëvdojeni, ju të gjithë engjëjt e tij, lëvdojeni ju mbarë ushtritë e tij.</span> <span class="verse"><a name="3">3</a>Lëvdojeni, o diell dhe hënë, lëvdojeni, ju mbarë yje të ndritshme.</span> <span class="verse"><a name="4">4</a>Lëvdojeni, ju qiej të qiejve, dhe ju ujëra përmbi qiejtë.</span> <span class="verse"><a name="5">5</a>Tërë këto gjëra le të lëvdojnë emrin e Zotit, sepse ai dha urdhër dhe ato u krijuan.</span> <span class="verse"><a name="6">6</a>Ai i ka vendosur përjetë, në përjetësi; por ka bërë një statut që nuk do të kalojë kurrë.</span> <span class="verse"><a name="7">7</a>Lëvdojeni Zotin nga toka, ju përbindësh të detit dhe mbarë oqeane,</span> <span class="verse"><a name="8">8</a>zjarr dhe breshër, borë dhe re, ajër i shtrëngatës që zbaton urdhërat e tij,</span> <span class="verse"><a name="9">9</a>mbarë male dhe kodra, mbarë dru frutorë dhe kedra;</span> <span class="verse"><a name="10">10</a>ju mbarë kafshë të egra dhe shtëpiake, rrëshqanorë dhe zogj me krahë;</span> <span class="verse"><a name="11">11</a>ju mbretër të dheut dhe mbarë popuj, princa dhe gjyqtarë të tokës;</span> <span class="verse"><a name="12">12</a>të rinj dhe vajza, pleq dhe fëmijë.</span> <span class="verse"><a name="13">13</a>Le të lëvdojnë emrin e Zotit, sepse vetëm emri i tij përlëvdohet. Lavdia e tij qëndron përmbi tokën dhe qiejtë.</span> <span class="verse"><a name="14">14</a>Ai e ka rritur forcën e popullit të tij, një arsye kjo lëvdimi për të gjithë shenjtorët e tij, për bijtë e Izraelit, një popull i afërt për të. Aleluja.</span> </p></div</div></div></body></html>