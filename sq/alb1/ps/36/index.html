<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 36</strong></div><p><span class="verse"><a name="1">1</a>Mëkati i të pabesit i thotë zemrës sime: &quot;Nuk ekziston asnjë frikë nga Perëndia përpara syve të tij.</span> <span class="verse"><a name="2">2</a>Sepse ai gënjen veten e tij në kërkimin e fajit që ka kryer në urrejtjen ndaj tij.</span> <span class="verse"><a name="3">3</a>Fjalët e gojës së tij janë paudhësi dhe mashtrim; ai ka pushuar së qeni i urtë dhe nuk bën më të mira.</span> <span class="verse"><a name="4">4</a>Ai thur paudhësi në shtratin e tij; vihet në një rrugë që nuk është e mirë dhe që nuk e dënon të keqen&quot;.</span> <span class="verse"><a name="5">5</a>O Zot, mirësia jote arrin deri në qiell dhe besnikëria jote deri te retë.</span> <span class="verse"><a name="6">6</a>Drejtësia jote është si malet e Perëndisë, dhe gjykimet e tua janë si një humnerë e madhe. O Zot, ti ruan njerëz dhe kafshë.</span> <span class="verse"><a name="7">7</a>O Perëndi, sa e çmuar është mirësia jote! Prandaj bijtë e njerëzve gjejnë strehë nën hijen e krahëve të tu;</span> <span class="verse"><a name="8">8</a>ata ngopen me bollëkun e shtëpisë sate, dhe ti u heq etjen në përroin e kënaqësive të tua.</span> <span class="verse"><a name="9">9</a>Sepse pranë teje është burimi i jetës, dhe me anë të dritës sate ne shohim dritën.</span> <span class="verse"><a name="10">10</a>Zgjate mirësinë tënde ndaj atyre që të njohin dhe drejtësinë tënde ndaj atyre që janë të drejtë nga zemra.</span> <span class="verse"><a name="11">11</a>Mos më vëntë këmbën kryelarti dhe dora e të pabesit mos më marrtë me vete.</span> <span class="verse"><a name="12">12</a>Ja, ata që kryejnë paudhësi kanë rënë; i kanë rrëzuar për tokë dhe nuk mund të ringjallen përsëri.</span> </p></div</div></div></body></html>