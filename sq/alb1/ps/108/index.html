<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 108</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/108"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 108</strong></div><p><span class="verse"><a name="1">1</a>Zemra ime është e prirur për mirë, o Perëndi, unë do të këndoj dhe do të kremtoj lëvdimet e tua me gjithë forcën time.</span> <span class="verse"><a name="2">2</a>Zgjohuni, o harpa dhe qeste, unë dua të zgjoj agimin.</span> <span class="verse"><a name="3">3</a>Unë do të të kremtoj midis popujve, o Zot, dhe do të këndoj lëvdimet e tua midis kombeve.</span> <span class="verse"><a name="4">4</a>Sepse mirësia jote është e madhe, arrin deri mbi qiejtë, dhe e vërteta jote deri te retë.</span> <span class="verse"><a name="5">5</a>Qofsh i përlëvduar, o Perëndi, përmbi qiejtë dhe lavdia jote shkëlqeftë mbi gjithë tokën,</span> <span class="verse"><a name="6">6</a>me qëllim që të dashurit e tu të çlirohen; shpëtomë me të djathtën tënde dhe përgjigjmu.</span> <span class="verse"><a name="7">7</a>Perëndia ka folur në shenjtërinë e tij: &quot;Unë do të triumfoj, do ta ndaj Sikemin dhe do të mas luginën e Sukothit.</span> <span class="verse"><a name="8">8</a>Imi është Galaadi, imi është Manasi, Efraimi është forca e kokës sime, Juda është ligjvënësi im;</span> <span class="verse"><a name="9">9</a>Moabi është legeni ku unë lahem; mbi Edomin do të hedh sandalen time, mbi Filisti do të dërgoj britma triumfi&quot;.</span> <span class="verse"><a name="10">10</a>Kush do të më çojë në qytetin e fortë? Kush do të më çojë deri në Edom?</span> <span class="verse"><a name="11">11</a>A nuk je ti, o Perëndi, që na ke kthyer, dhe nuk del më, o Perëndi, me ushtritë tona?</span> <span class="verse"><a name="12">12</a>Na ndihmo ti kundër kundërshtarëve, sepse ndihma e njeriut është e kotë.</span> <span class="verse"><a name="13">13</a>Me Perëndinë do të kryejmë trimëri, dhe do të jetë ai që do t'i shtypë armiqtë tanë.</span> </p></div</div></div></body></html>