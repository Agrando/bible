<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 38</strong></div><p><span class="verse"><a name="1">1</a>O Zot, mos më shaj në indinjatën tënde dhe mos më dëno në zemërimin tënd.</span> <span class="verse"><a name="2">2</a>Sepse shigjtat e tua më kanë shpuar dhe dora jote më shtyp.</span> <span class="verse"><a name="3">3</a>Nuk ka asgjë të shëndoshë në mishin tim për shkak të zemërimit tënd; nuk ka qetësi në kockat e mia për shkak të mëkatit tim.</span> <span class="verse"><a name="4">4</a>Paudhësitë e mia e kalojnë në fakt kohën time, janë si një barrë e madhe, shumë e rëndë për mua.</span> <span class="verse"><a name="5">5</a>Plagët e mia janë të fëlliqura dhe të qelbëzuara nga marrëzia ime.</span> <span class="verse"><a name="6">6</a>Jam krejt i kërrusur dhe i dëshpëruar; sillem tërë ditën rreth e qark duke mbajtur zi,</span> <span class="verse"><a name="7">7</a>sepse ijet e mia janë të pezmatuara dhe nuk ka asgjë të shëndoshë në mishin tim.</span> <span class="verse"><a name="8">8</a>Jam i sfilitur dhe i vrarë; vrumbulloj nga drithma e zemrës sime.</span> <span class="verse"><a name="9">9</a>O Zot, çdo dëshirë që kam është para teje dhe psherëtimat e mia nuk të janë fshehur.</span> <span class="verse"><a name="10">10</a>Zemra ime rreh, fuqia po më lë; vetë drita e syve të mi ka ikur.</span> <span class="verse"><a name="11">11</a>Miqtë e mi dhe shokët e mi rrinë larg plagës sime, dhe fqinjët e mi ndalojnë larg meje.</span> <span class="verse"><a name="12">12</a>Ata që kërkojnë jetën time më ngrejnë kurthe dhe ata që duan të më bëjnë të keqen flasin për shkatërrimin dhe mendojnë mashtrime tërë ditën.</span> <span class="verse"><a name="13">13</a>Por unë jam si një i shurdhër që nuk dëgjon dhe një memec që nuk e hap gojën.</span> <span class="verse"><a name="14">14</a>Po, jam si një njeri që nuk dëgjon dhe që nuk mund të përgjigjet me gojën e tij.</span> <span class="verse"><a name="15">15</a>Sepse shpresoj te ti, o Zot, ti do të përgjigjesh, o Zot, Perëndia im.</span> <span class="verse"><a name="16">16</a>Sepse kam thënë: &quot;U gëzofshin me mua, dhe kur këmba ime pengohet, mos u çofshin kundër meje&quot;.</span> <span class="verse"><a name="17">17</a>Ndërsa jam duke rënë dhe dhembja ime është vazhdimisht para meje,</span> <span class="verse"><a name="18">18</a>ndërsa rrëfej mëkatin tim dhe jam tepër i shqetësuar për mëkatin,</span> <span class="verse"><a name="19">19</a>armiqtë e mi janë tërë gjallëri dhe janë të fortë, dhe ata që më urrejnë pa shkak shumohen.</span> <span class="verse"><a name="20">20</a>Edhe ata që ma shpërblejnë të mirën me të keqen më përndjekin, sepse unë ndjek rrugën e së mirës.</span> <span class="verse"><a name="21">21</a>O Zot, mos më braktis; Perëndia im, mos u largo nga unë.</span> <span class="verse"><a name="22">22</a>Nxito të më ndihmosh, o Zot, o shpëtimi im.</span> </p></div</div></div></body></html>