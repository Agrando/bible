<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 41</strong></div><p><span class="verse"><a name="1">1</a>Lum ai që kujdeset për të varfërin; Zoti do ta çlirojë ditën e fatkeqësisë.</span> <span class="verse"><a name="2">2</a>Zoti do ta ruajë dhe do ta mbajë të gjallë; ai do të jetë i lumtur mbi tokë dhe ti nuk do ta lësh në duart e armiqve të tij.</span> <span class="verse"><a name="3">3</a>Zoti do ta ndihmojë në shtratin e sëmundjes; gjatë sëmundjes së tij, o Zot, ti do ta transformosh plotësisht shtratin e tij.</span> <span class="verse"><a name="4">4</a>Unë kam thënë: &quot;O Zot, ki mëshirë për mua, ma shëro shpirtin, sepse kam mëkatuar kundër teje&quot;.</span> <span class="verse"><a name="5">5</a>Armiqtë e mi ndjellin të keqen, duke thënë: &quot;Kur do të vdesë dhe kur do të zhduket emri i tij?&quot;.</span> <span class="verse"><a name="6">6</a>Në rast se dikush prej tyre vjen të më shikojë, gënjen, ndërsa zemra e tij mbledh paudhësi; pastaj del jashtë dhe e përhap rreth e rrotull.</span> <span class="verse"><a name="7">7</a>Të gjithë ata që më urrejnë, pëshpëritin bashkë kundër meje; kundër meje kurdisin të keqen,</span> <span class="verse"><a name="8">8</a>duke thënë: &quot;Një e keqe e tmerrshme e ka zënë dhe ai nuk do të ngrihet kurrë më nga vendi ku dergjet&quot;.</span> <span class="verse"><a name="9">9</a>Madje edhe miku im i ngushtë, tek i cili kisha besim dhe që hante bukën time, ka ngritur kundër meje thembrën e tij.</span> <span class="verse"><a name="10">10</a>Por ti, o Zot, ki mëshirë për mua dhe më ço në këmbë që të mund t'ua shpaguaj.</span> <span class="verse"><a name="11">11</a>Nga kjo e di që ti më pëlqen, në rast se armiku im nuk triumfon mbi mua.</span> <span class="verse"><a name="12">12</a>Sa për mua, më ke përkrahur në ndershmërinë time dhe më ke vendosur në praninë tënde për gjithnjë.</span> <span class="verse"><a name="13">13</a>Qoftë i bekuar Zoti, Perëndia i Izraelit, përjetë. Amen, amen.</span> </p></div</div></div></body></html>