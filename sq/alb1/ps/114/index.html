<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 114</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/114"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 114</strong></div><p><span class="verse"><a name="1">1</a>Kur Izraeli doli nga Egjipti dhe shtëpia e Jakobit nga një popull që fliste një gjuhë të huaj,</span> <span class="verse"><a name="2">2</a>Juda u bë shenjtorja e tij dhe Izraeli zotërimi i tij.</span> <span class="verse"><a name="3">3</a>Deti e pa dhe iku, Jordani u kthye prapa.</span> <span class="verse"><a name="4">4</a>Malet u hodhën si desh dhe kodrat si qengja.</span> <span class="verse"><a name="5">5</a>Ç'pate ti, o det, që ike, dhe ti, o Jordan, që u ktheve prapa?</span> <span class="verse"><a name="6">6</a>Dhe ju, o male, që u hodhët si desh, dhe ju, o kodra, si qengja?</span> <span class="verse"><a name="7">7</a>Dridhu, o tokë, në prani të Zotit, në prani të Perëndisë të Jakobit,</span> <span class="verse"><a name="8">8</a>që e shndërroi shkëmbin në liqen, shkrepin në një burim uji.</span> </p></div</div></div></body></html>