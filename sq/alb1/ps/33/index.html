<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 33</strong></div><p><span class="verse"><a name="1">1</a>Ngazëlloni, o njerëz të drejtë, tek Zoti; lëvdimi u shkon për shtat njerëzve të drejtë.</span> <span class="verse"><a name="2">2</a>Kremtojeni Zotin me qeste; këndojini atij me harpën me dhjetë tela.</span> <span class="verse"><a name="3">3</a>Këndojini një kantik të ri, bjerini me mjeshtëri veglës dhe brohoritni.</span> <span class="verse"><a name="4">4</a>Sepse fjala e Zotit është e drejtë dhe të gjithë veprat e tij janë bërë me saktësi.</span> <span class="verse"><a name="5">5</a>Ai e do drejtësinë dhe barazinë; toka është e mbushur nga mirësitë e Zotit.</span> <span class="verse"><a name="6">6</a>Qiejtë u bënë me anë të fjalës së Zotit dhe tërë ushtria e tyre me anë të frymës së gojës së tij.</span> <span class="verse"><a name="7">7</a>Ai mblodhi ujërat në një tog dhe vendosi thellësitë e tyre të mëdha si rezervuare.</span> <span class="verse"><a name="8">8</a>Tërë toka le të ketë frikë nga Zoti dhe le të dridhen para tij tërë banorët e botës.</span> <span class="verse"><a name="9">9</a>Sepse ai foli dhe gjëja u bë; ai udhëroi dhe gjëja u shfaq.</span> <span class="verse"><a name="10">10</a>Zoti e bën të dështojë planin e kombeve dhe asgjeson synimet e popujve.</span> <span class="verse"><a name="11">11</a>Plani i Zotit mbetet përjetë dhe qëllimet e zemrës së tij për çdo brez.</span> <span class="verse"><a name="12">12</a>Lum ai komb që ka Perëndinë Zotin; lum populli që ai ka zgjedhur për trashëgim të tij.</span> <span class="verse"><a name="13">13</a>Zoti shikon nga qielli; ai shikon tërë bijtë e njerëzve.</span> <span class="verse"><a name="14">14</a>Nga vendi i banimit të tij ai këqyr tërë banorët e tokës.</span> <span class="verse"><a name="15">15</a>Ai e ka formuar zemrën e të gjithëve, që kupton tërë veprat e tyre.</span> <span class="verse"><a name="16">16</a>Mbreti nuk shpëtohet nga një ushtri e madhe; trimi nuk shpëton për shkak të forcës së tij të madhe.</span> <span class="verse"><a name="17">17</a>Kali është një shpresë e kotë shpëtimi, dhe me forcën e tij të madhe nuk mund të shpëtojë asnjeri nga rreziku.</span> <span class="verse"><a name="18">18</a>Ja, syri i Zotit është mbi ata që kanë frikë para tij, mbi ata që shpresojnë në mirësinë e tij,</span> <span class="verse"><a name="19">19</a>për ta çliruar shpirtin e tyre nga vdekja dhe për t'i mbajtur të gjallë në kohë urie.</span> <span class="verse"><a name="20">20</a>Shpirti ynë pret Zotin; ai është ndihma jonë dhe mburoja jonë.</span> <span class="verse"><a name="21">21</a>Po, zemra jonë do të gëzohet tek ai, sepse kemi besim, në emrin e tij të shenjtë.</span> <span class="verse"><a name="22">22</a>Mirësia jote qoftë mbi ne, o Zot, sepse kemi pasur shpresë te ti.</span> </p></div</div></div></body></html>