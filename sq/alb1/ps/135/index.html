<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 135</strong></div><p><span class="verse"><a name="1">1</a>Aleluja. Lëvdoni emrin e Zotit, lëvdojeni, o shërbëtorë të Zotit,</span> <span class="verse"><a name="2">2</a>që rrini në shtëpinë e Zotit, në oborret e shtëpisë së Perëndisë tonë.</span> <span class="verse"><a name="3">3</a>Lëvdoni Zotin, sepse Zoti është i mirë; i këndoni lavde emrit të tij, sepse ai është i dashur.</span> <span class="verse"><a name="4">4</a>Sepse Zoti ka zgjedhur për vete Jakobin, dhe Izraelin si thesar të tij të veçantë.</span> <span class="verse"><a name="5">5</a>Po, unë pranoj që Zoti është i madh dhe që Zoti ynë është përmbi të gjitha perënditë.</span> <span class="verse"><a name="6">6</a>Zoti bën ç'të dojë në qiell dhe në tokë, në dete dhe në të gjitha humnerat.</span> <span class="verse"><a name="7">7</a>Ai i larton avujt nga skajet e tokës, prodhon vetëtimat për shiun, e nxjerr erën nga depozitat e tij.</span> <span class="verse"><a name="8">8</a>Ai i goditi të parëlindurit e Egjiptit, si të njerëzve ashtu edhe të kafshëve,</span> <span class="verse"><a name="9">9</a>dërgoi shenja dhe mrekulli në mes teje, o Egjipt, mbi Faraonin dhe mbi të gjithë shërbëtorët e tij.</span> <span class="verse"><a name="10">10</a>Ai goditi kombe të mëdha dhe vrau mbretër të fuqishëm:</span> <span class="verse"><a name="11">11</a>Sionin, mbretin e Amorejve, Ogun, mbretin e Bashanit, dhe tërë mbretëritë e Kanaanit.</span> <span class="verse"><a name="12">12</a>Dhe vendet e tyre ua dhe në trashëgimi, në trashëgimi Izraelit, popullit të tij.</span> <span class="verse"><a name="13">13</a>O Zot, emri yt rron përjetë; kujtimi yt, o Zot, brez pas brezi.</span> <span class="verse"><a name="14">14</a>Sepse Zoti do t'i sigurojë drejtësinë popullit të tij dhe do të ketë mëshirë për shërbëtorët e tij.</span> <span class="verse"><a name="15">15</a>Idhujt e kombeve janë argjendi dhe ari, vepra të dorës së njeriut;</span> <span class="verse"><a name="16">16</a>kanë gojë por nuk flasin, kanë sy por nuk shohin,</span> <span class="verse"><a name="17">17</a>kanë veshë por nuk dëgjojnë; nuk kanë frymë në gojën e tyre.</span> <span class="verse"><a name="18">18</a>Të ngjashëm me ta janë ata që i bëjnë, kushdo që ka besim tek ata.</span> <span class="verse"><a name="19">19</a>Shtëpi e Izraelit, bekoje Zotin; shtëpi e Aaronit, bekoje Zotin.</span> <span class="verse"><a name="20">20</a>Shtëpi e Levit, bekoje Zotin; ju që keni frikë nga Zoti, bekojeni Zotin.</span> <span class="verse"><a name="21">21</a>Nga Sioni u bekoftë Zoti, që banon në Jeruzalem. Aleluja.</span> </p></div</div></div></body></html>