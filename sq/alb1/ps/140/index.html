<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 140</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/140"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 140</strong></div><p><span class="verse"><a name="1">1</a>Më çliro, o Zot, nga njerëzit e këqij; më mbro nga njerëzit e furishëm,</span> <span class="verse"><a name="2">2</a>që thurrin ligësi në zemër të tyre; ata mblidhen vazhdimisht për të bërë luftë.</span> <span class="verse"><a name="3">3</a>Mprehin gjuhën e tyre si gjarpëri dhe kanë helm gjarpëri nën buzët e tyre. (Sela)</span> <span class="verse"><a name="4">4</a>Më mbro, o Zot, nga duart e të pabesit dhe më mbro nga njeriu i dhunës, që komplotojnë për të më rrëzuar.</span> <span class="verse"><a name="5">5</a>Kryelartët kanë fshehur për mua një lak dhe litarë, më kanë ngritur një rrjetë buzë shtegut, kanë vënë kurthe për mua. (Sela)</span> <span class="verse"><a name="6">6</a>Unë i thashë Zotit: &quot;Ti je Perëndia im; dëgjo, o Zot, britmën e lutjeve të mia.</span> <span class="verse"><a name="7">7</a>O Zot Perëndi, ti je forca e shpëtimit tim, ti e ke mbuluar kokën time ditën e betejës.</span> <span class="verse"><a name="8">8</a>O Zot, mos u jep të pabesëve atë që dëshirojnë; mos favorizo planet e tyre, që të mos lavdërohen. (Sela)</span> <span class="verse"><a name="9">9</a>Bëj që koka e atyre që më rrethojnë të mbulohet nga çoroditja e vetë buzëve të tyre.</span> <span class="verse"><a name="10">10</a>Rënçin mbi ta qymyre të ndezur; i hedhshin në zjarr, në gropa të thella, nga ku të mos mund të ngrihen.</span> <span class="verse"><a name="11">11</a>Njeriu gojëkeq mos qoftë i qëndrueshëm mbi tokë; fatkeqësia përndjektë njeriun e dhunës deri në shkatërrim&quot;.</span> <span class="verse"><a name="12">12</a>Unë e di që Zoti do të mbrojë çështjen e të pikëlluarit dhe do t'i sigurojë drejtësi të varfërit.</span> <span class="verse"><a name="13">13</a>Sigurisht të drejtët do të kremtojnë emrin tënd, dhe njerëzit e ndershëm do të banojnë të praninë tënde.</span> </p></div</div></div></body></html>