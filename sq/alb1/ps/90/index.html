<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 90</strong></div><p><span class="verse"><a name="1">1</a>O Zot, ti ke qenë për ne një strehë brez pas brezi.</span> <span class="verse"><a name="2">2</a>Para se të kishin lindur malet dhe para se ti të kishe formuar tokën dhe botën, madje nga mot dhe përjetë ti je Perëndia.</span> <span class="verse"><a name="3">3</a>Ti e kthen njeriun në pluhur dhe thua: &quot;Kthehuni, o bij të njerëzve&quot;.</span> <span class="verse"><a name="4">4</a>Sepse një mijë vjet në sytë e tu janë si dita e djeshme që ka kaluar, ose sikur të gdhish një natë.</span> <span class="verse"><a name="5">5</a>Ti i përlan si një përmbytje. Ato janë si një ëndërr, janë si barr që gjelbëron në mëngjes.</span> <span class="verse"><a name="6">6</a>Në mëngjes ai lulëzon dhe gjelbëron, në mbrëmje kositet dhe thahet.</span> <span class="verse"><a name="7">7</a>Sepse jemi të konsumuar nga zemërimi yt dhe jemi të tmerruar nga tërbimi yt.</span> <span class="verse"><a name="8">8</a>Ti i vë fajet tona para teje, mëkatet tona të fshehta në dritën e fytyrës sate.</span> <span class="verse"><a name="9">9</a>Sepse tërë ditët tona zhduken në zemërimin tënd; ne po i mbarojmë vitet tona si një psherëtimë.</span> <span class="verse"><a name="10">10</a>Ditët e viteve tona shkojnë deri në shtatëdhjetë vjet dhe për më të fortët në tetëdhjetë, por ajo që përbën krenarinë e tyre nuk është veçse mundim dhe dëshirë për t'u dukur, sepse kalon me të shpejtë dhe ne fluturojmë tutje.</span> <span class="verse"><a name="11">11</a>Kush e njeh forcën e zemërimit tënd dhe mërinë tënde sipas frikës që duhet pasur prej teje?</span> <span class="verse"><a name="12">12</a>Na mëso, pra, të numërojmë ditët tona për të pasur një zemër të urtë.</span> <span class="verse"><a name="13">13</a>Kthehu, o Zot! Deri kur? Dhe ki mëshirë për shërbëtorët e tu.</span> <span class="verse"><a name="14">14</a>Na ngop në mëngjes me mirësinë tënde, dhe ne do të ngazëllojmë dhe do të kënaqemi në të gjitha ditët tona.</span> <span class="verse"><a name="15">15</a>Na gëzo në përpjestim me ditët që na ke pikëlluar dhe në kompensim të viteve që kemi vuajtur nga fatkeqësitë.</span> <span class="verse"><a name="16">16</a>Qoftë e qartë vepra jote shërbëtorëve të tu dhe lavdia jote bijve të tyre.</span> <span class="verse"><a name="17">17</a>Hiri i Zotit Perëndisë tonë qoftë mbi ne dhe e bëftë të qëndrueshme veprën e duarve tona; po, bëje të qëndrueshme veprën e duarve tona.</span> </p></div</div></div></body></html>