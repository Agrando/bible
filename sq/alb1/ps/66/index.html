<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 66</strong></div><p><span class="verse"><a name="1">1</a>Lëshoni klithma gëzimi Perëndisë, ju të gjithë banorë të tokës;</span> <span class="verse"><a name="2">2</a>i këndoni himne lavdisë së emrit të tij; bëjeni zulmëmadh lëvdimin e tij.</span> <span class="verse"><a name="3">3</a>I thoni Perëndisë: &quot;Sa të tmerrshme janë veprat e tua! Për shkak të madhështisë së fuqisë sate armiqtë e tu do të të nënshtrohen ty.</span> <span class="verse"><a name="4">4</a>Tërë toka do të të adhurojë dhe do të këndojë për ty, do të këndojë lëvdimet e emrit tënd. (Sela)</span> <span class="verse"><a name="5">5</a>Ejani dhe admironi atë që Perëndia ka bërë; ai është i tmerrshëm në veprat tij për bijtë e njerëzve.</span> <span class="verse"><a name="6">6</a>Ai e ndryshoi detin në tokë të thatë; populli i tij e kaloi lumin me këmbë të thata; le të gëzohemi, pra, bashkë me të.</span> <span class="verse"><a name="7">7</a>Me fuqinë e tij ai mbretëron në përjetësi; sytë e tij këqyrin kombet. Mos lejoni që rebelët të ngrenë krye. (Sela)</span> <span class="verse"><a name="8">8</a>Ju o popuj, bekoni Perëndinë tonë; dhe shpallni me zë të lartë lëvdimin e tij.</span> <span class="verse"><a name="9">9</a>Ai na mban gjallë dhe nuk lejon që këmbët tona të pengohen.</span> <span class="verse"><a name="10">10</a>Sepse ti na ke vënë në provë, o Perëndi, na ke pastruar ashtu si pastrohet argjendi.</span> <span class="verse"><a name="11">11</a>Na ke bërë të biem në rrjetë, ke vënë një barrë të rëndë mbi kurrizet tona.</span> <span class="verse"><a name="12">12</a>Ke bërë që njerëzit të ecin me kalë mbi kokën tonë; kemi kaluar nëpër zjarr dhe nëpër ujë, por ti na ke nxjerrë jashtë në një vend të freskët.</span> <span class="verse"><a name="13">13</a>Unë do të hyj në shtëpinë tënde me olokauste; do të plotësoj zotimet e mia,</span> <span class="verse"><a name="14">14</a>që buzët e mia kanë formuluar dhe që goja ime ka shqiptuar kur kaloja fatkeqësi.</span> <span class="verse"><a name="15">15</a>Do të të ofroj olokauste kafshësh të majme, me erën e këndshme të deshve; do të flijoj qe dhe cjep. (Sela)</span> <span class="verse"><a name="16">16</a>Ejani dhe dëgjoni, ju të gjithë që i trëmbeni Perëndisë, dhe unë do t'ju tregoj atë që ai bëri për shpirtin tim.</span> <span class="verse"><a name="17">17</a>I thirra atij me gojën time dhe e përlëvdova me gjuhën time.</span> <span class="verse"><a name="18">18</a>Po të kisha ruajtur të keqen në zemrën time, Zoti nuk do të më kishte dëgjuar.</span> <span class="verse"><a name="19">19</a>Por Perëndia më dëgjoi dhe i kushtoi kujdes zërit të lutjes sime.</span> <span class="verse"><a name="20">20</a>Qoftë i bekuar Perëndia, që nuk e hodhi poshtë lutjen time dhe nuk më mohoi mirësinë e tij.</span> </p></div</div></div></body></html>