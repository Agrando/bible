<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 58</strong></div><p><span class="verse"><a name="1">1</a>A flisni pikërisht sipas drejtësisë ju, o të fuqishëm? A gjykoni ju drejt, o bij të njerëzve?</span> <span class="verse"><a name="2">2</a>Në zemrën tuaj ju bluani përkundrazi të keqen; duart tuaja përhapin dhunën mbi tokë.</span> <span class="verse"><a name="3">3</a>Këta të pabesë janë prishur që në barkun e nënës; këta gënjeshtarë kanë marrë rrugë të keqe që në lindje.</span> <span class="verse"><a name="4">4</a>Helmi i tyre i ngjan helmit të gjarprit; janë si gjarpri helmues i shurdhër që i zë veshët e vet,</span> <span class="verse"><a name="5">5</a>për të mos dëgjuar zërin e magjistarëve apo të atij që është i aftë të bëjë magji.</span> <span class="verse"><a name="6">6</a>O Perëndi, thyej dhëmbët e tyre në gojë; o Zot, thyej dhëmbët e luanëve.</span> <span class="verse"><a name="7">7</a>U shkrifshin si uji që rrjedh. Kur gjuan shigjetat e tij, ato u bëfshin si shigjeta pa majë.</span> <span class="verse"><a name="8">8</a>U bëfshin si kërmilli që shkrihet ndërsa po shkon; si dështimi i gruas mos pafshin diellin.</span> <span class="verse"><a name="9">9</a>Para se tenxheret tuaja të ndjejnë zjarrin e ferrishteve, qofshin këto të blerta apo të ndezura, ai do t'i heqë tutje si një vorbull.</span> <span class="verse"><a name="10">10</a>I drejti do të gëzohet duke parë hakmarrjen; do të lajë këmbët në gjakun e të pabesit.</span> <span class="verse"><a name="11">11</a>Dhe njerëzia do të thotë: &quot;Me siguri ka një shpërblim për të drejtin; me siguri ka një Perëndi që gjykon mbi tokë&quot;.</span> </p></div</div></div></body></html>