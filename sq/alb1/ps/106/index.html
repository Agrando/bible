<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 106</strong></div><p><span class="verse"><a name="1">1</a>Aleluja. Kremtoni Zotin, sepse ai është i mirë, sepse mirësia e tij vazhdon përjetë.</span> <span class="verse"><a name="2">2</a>Kush mund të përshkruajë bëmat e Zotit ose të shpallë tërë lavdinë e tij?</span> <span class="verse"><a name="3">3</a>Lum ata që respektojnë drejtësinë, që bëjnë atë që është e drejtë në çdo kohë.</span> <span class="verse"><a name="4">4</a>Mos më harro mua, o Zot, sipas mirësisë sate që tregon ndaj popullit tënd, dhe më vizito me shpëtimin tënd,</span> <span class="verse"><a name="5">5</a>me qëllim që të shoh mirëqënien e të zgjedhurve të tu, të kënaqem në gëzimin e kombit tënd dhe të mbushem me lavdi për trashëgiminë tënde.</span> <span class="verse"><a name="6">6</a>Ne dhe etërit tanë kemi mëkatuar, kemi bërë paudhësi dhe të këqija.</span> <span class="verse"><a name="7">7</a>Etërit tanë në Egjipt nuk i kuptuan mrekullitë e tua, nuk kujtuan numrin e madh të mirësive të tua dhe ngritën krye pranë detit, Deti i Kuq.</span> <span class="verse"><a name="8">8</a>Megjithatë Zoti i shpëtoi për hir të emrit të tij, për të bërë të njohur fuqinë e tij.</span> <span class="verse"><a name="9">9</a>I bërtiti Detit të Kuq dhe ai u tha, dhe i udhëhoqi nëpër humnerat si nëpër një shkretëtirë.</span> <span class="verse"><a name="10">10</a>I shpëtoi nga dora e atij që i urrente dhe i shpengoi nga dora e armikut.</span> <span class="verse"><a name="11">11</a>Dhe ujërat i mbuluan armiqtë e tyre, dhe nuk shpëtoi as edhe një prej tyre.</span> <span class="verse"><a name="12">12</a>Atëherë u besuan fjalëve të tij dhe kënduan lavdinë e tij.</span> <span class="verse"><a name="13">13</a>Por shpejt i harruan veprat e tij dhe nuk pritën me besim plotësimin e planit të tij.</span> <span class="verse"><a name="14">14</a>U ndezën nga lakmia në shkretëtirë dhe e tunduan Perëndinë në vetmi.</span> <span class="verse"><a name="15">15</a>Dhe ai u dha atyre sa i kërkonin, por dërgoi midis tyre një lëngatë që pakësoi numrin e tyre.</span> <span class="verse"><a name="16">16</a>Kur në kamp patën smirë Moisiun dhe Aaronin, i shenjti i Zotit,</span> <span class="verse"><a name="17">17</a>toka u hap dhe përpiu Dathanin dhe groposi grupin e Abiramit.</span> <span class="verse"><a name="18">18</a>Një zjarr shpërtheu në mes të tyre dhe flaka i përpiu të pabesët.</span> <span class="verse"><a name="19">19</a>Bënë një viç në Horeb dhe adhuruan një shëmbëlltyrë prej metali të shkrirë,</span> <span class="verse"><a name="20">20</a>dhe e ndërruan lavdinë e tyre me shëmbëllytrën e një kau që ha bar.</span> <span class="verse"><a name="21">21</a>Harruan Perëndinë, Shpëtimtarin e tyre, që kishte bërë gjëra të mëdha në Egjipt,</span> <span class="verse"><a name="22">22</a>mrekullitë në vendin e Kamit, gjëra të tmerrshme në Detin e Kuq.</span> <span class="verse"><a name="23">23</a>Prandaj ai foli t'i shfarosë, por Moisiu, i zgjedhuri i tij, u paraqit mbi të çarën përpara tij për të penguar që zemërimi i tij t'i shkatërronte.</span> <span class="verse"><a name="24">24</a>Ata e përçmuan akoma vendin e mrekullueshëm, nuk i besuan fjalës së tij,</span> <span class="verse"><a name="25">25</a>por murmuritën në çadrat e tyre dhe nuk dëgjuan zërin e Zotit.</span> <span class="verse"><a name="26">26</a>Prandaj ai ngriti dorën kundër tyre, duke u betuar se do t'i rrëzonte në shkretëtirë,</span> <span class="verse"><a name="27">27</a>dhe se do t'i zhdukte pasardhësit e tyre midis kombeve dhe se do t'i shpërndante në të gjitha vendet.</span> <span class="verse"><a name="28">28</a>Ata i shërbyen edhe Baal-Peorit dhe hëngrën flijimet e të vdekurve.</span> <span class="verse"><a name="29">29</a>E zemëruan Perëndinë me veprimet e tyre dhe në mes tyre plasi murtaja.</span> <span class="verse"><a name="30">30</a>Por Finehasi u ngrit dhe bëri drejtësi; dhe murtaja pushoi.</span> <span class="verse"><a name="31">31</a>Dhe kjo iu vu në llogari të drejtësisë, brez pas brezi, përjetë.</span> <span class="verse"><a name="32">32</a>Ata e provokuan përsëri në ujërat e Meribas, dhe Moisiu pësoi të keqen për shkak të tyre,</span> <span class="verse"><a name="33">33</a>sepse e ashpërsoi frymën e tij (të Moisiut) dhe ai foli pa u menduar me buzët e tij.</span> <span class="verse"><a name="34">34</a>Ata nuk shkatërruan popujt, siç i kishte porositur Zoti;</span> <span class="verse"><a name="35">35</a>por u përzien midis popujve dhe mësuan veprat e tyre;</span> <span class="verse"><a name="36">36</a>u shërbyen idhujve të tyre, dhe këta u bënë një lak për ta;</span> <span class="verse"><a name="37">37</a>ua flijuan demonëve bijtë dhe bijat e tyre,</span> <span class="verse"><a name="38">38</a>dhe derdhën gjak të pafajshëm, gjakun e bijve të tyre dhe të bijave të tyre, që u flijuan për idhujtë e Kanaanit; dhe vendi u ndot nga gjaku i derdhur.</span> <span class="verse"><a name="39">39</a>Kështu ata u ndotën me veprat e tyre dhe u kurvëruan me aktet e tyre.</span> <span class="verse"><a name="40">40</a>Dhe zemërimi i Zotit u ndez kundër popullit të tij, dhe ai ndjeu një neveri për trashëgiminë e tij.</span> <span class="verse"><a name="41">41</a>I la në dorë të kombeve, dhe u sunduan nga ata që i urrenin.</span> <span class="verse"><a name="42">42</a>Armiqtë e tyre i shtypën dhe ata iu nënshtruan pushtetit të tyre.</span> <span class="verse"><a name="43">43</a>Ai i çliroi shumë herë, por ata vazhduan të ngrenë krye dhe të zhyten në paudhësinë e tyre.</span> <span class="verse"><a name="44">44</a>Megjithatë ai i kushtoi kujdes ankthit të tyre, kur dëgjoi britmat e tyre,</span> <span class="verse"><a name="45">45</a>dhe iu kujtua besëlidhja e lidhur me ta dhe në dhemshurinë e madhe të tij u qetësua.</span> <span class="verse"><a name="46">46</a>Bëri që ata të fitojnë përkrahje ndër të gjithë ata që i kishin çuar në robëri.</span> <span class="verse"><a name="47">47</a>Na shpëto, o Zot, Perëndia ynë, dhe na mblidh midis kombeve, me qëllim që të kremtojmë emrin tënd të shenjtë dhe të lumturohemi duke të lëvduar.</span> <span class="verse"><a name="48">48</a>I bekuar qoftë Zoti, Perëndia i Izraelit, nga përjetësia në përjetësi. Dhe tërë populli le të thotë: &quot;Amen&quot;. Aleluja.</span> </p></div</div></div></body></html>