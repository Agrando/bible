<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 77</strong></div><p><span class="verse"><a name="1">1</a>Zëri im lartohet te Perëndia dhe unë bërtas; zëri im lartohet te Perëndia dhe ai ka për të më dëgjuar.</span> <span class="verse"><a name="2">2</a>Ditën e fatkeqësisë sime kërkova Zotin; gjatë natës dora ime mbeti e nderur pa u lodhur dhe shpirti im nuk pranoi të ngushëllohet.</span> <span class="verse"><a name="3">3</a>Më kujtohet Perëndia dhe rrënkoj; vajtoj dhe fryma ime dobësohet. (Sela)</span> <span class="verse"><a name="4">4</a>Ti m'i mban të hapura qepallat; jam aq i turbulluar sa nuk mund të flas.</span> <span class="verse"><a name="5">5</a>Sjell ndërmënd përsëri ditët e lashta, vitet e kohëve të shkuara.</span> <span class="verse"><a name="6">6</a>Gjatë natës më kthehet në mendje kënga ime, mendoj thellë në zemrën time dhe fryma ime bën kërkime.</span> <span class="verse"><a name="7">7</a>A do të më hedhë poshtë për gjithnjë Zoti? E nuk do të më pëlqejë më kurrë?</span> <span class="verse"><a name="8">8</a>Dhe mirësia e tij ka marrë fund për gjithnjë dhe falja e tij ka munguar për brezat e ardhshme?</span> <span class="verse"><a name="9">9</a>Vallë Perëndia e ka harruar mëshirën dhe në zemërimin e tij u ka dhënë fund dhembshurive të tij? (Sela)</span> <span class="verse"><a name="10">10</a>Unë kam thënë: &quot;Shkaku i hidhërimit tim është se dora e djathtë e Shumë të Lartit ka ndryshuar&quot;.</span> <span class="verse"><a name="11">11</a>Do t'i kujtoj veprat e Zotit; po, do të kujtoj mrekullitë e tua të kohëve të kaluara,</span> <span class="verse"><a name="12">12</a>do të mendohem thellë për gjithë veprat e tua dhe do të kem parasysh bëmat e tua.</span> <span class="verse"><a name="13">13</a>O Perëndi, jeta jote është e shenjtë; cili Perëndi është i madh si Perëndia?</span> <span class="verse"><a name="14">14</a>Ti je Perëndia që kryen mrekulli; ti ke bërë të njihet forca jote midis popujve.</span> <span class="verse"><a name="15">15</a>Me krahun tënd ke shpenguar popullin tënd, bijtë e Jakobit dhe të Jozefit. (Sela)</span> <span class="verse"><a name="16">16</a>Ujërat të panë, o Perëndi, ujërat të panë dhe u trëmbën; edhe humnerat u drithtuan.</span> <span class="verse"><a name="17">17</a>Retë derdhën përmbytje uji, qiejtë gjëmuan dhe shigjetat e tua vepruan.</span> <span class="verse"><a name="18">18</a>Gjëmimi i bubullimës sate ishte në vorbullën, vetëtimat ndriçuan botën dhe toka u tund dhe u drodh.</span> <span class="verse"><a name="19">19</a>Ti e hape rrugën tënde në mes të detit, shtegun tënd në mes të ujërave të mëdha, dhe gjurmët e tua nuk u njohën.</span> <span class="verse"><a name="20">20</a>Ti e udhëheq popullin tënd si një kope me dorën e Moisiut dhe të Aaronit.</span> </p></div</div></div></body></html>