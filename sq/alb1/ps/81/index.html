<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 81</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/81"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 81</strong></div><p><span class="verse"><a name="1">1</a>I këndoni me gëzim Perëndisë, forcës sonë; lëshoni britma gëzimi për Perëndinë e Jakobit.</span> <span class="verse"><a name="2">2</a>Lartoni një këngë dhe i bini dajres, harpës melodioze bashkë me lirën.</span> <span class="verse"><a name="3">3</a>I bini borisë ditën e hënës së re, ditën e hënës së plotë, ditën e festës sonë.</span> <span class="verse"><a name="4">4</a>Sepse ky është një statut për Izraelin, një ligj i Perëndisë të Jakobit.</span> <span class="verse"><a name="5">5</a>Ai e caktoi si një dëshmi te Jozefi, kur doli kundër vendit të Egjiptit. Atëherë unë dëgjova një gjuhë që nuk e kuptoja;</span> <span class="verse"><a name="6">6</a>&quot;O Izrael, unë e hoqa barrën nga shpatullat e tua; duart e tua e kanë lënë shportën.</span> <span class="verse"><a name="7">7</a>Kur ishe keq ti më klithe mua dhe unë të çlirova; t'u përgjigja i fshehur në bubullimë, të vura në provë në ujërat e Meribas. (Sela)</span> <span class="verse"><a name="8">8</a>Dëgjo, o populli im, dhe unë do të qortoj. O Izrael, sikur ti të më dëgjoje!</span> <span class="verse"><a name="9">9</a>Mos pastë në mesin tënd asnjë perëndi të huaj dhe mos adhuro asnjë perëndi të huaj.</span> <span class="verse"><a name="10">10</a>Unë jam Zoti, Perëndia yt, që të nxori nga vendi i Egjiptit; hap gojën tënde dhe unë do të ta mbush.</span> <span class="verse"><a name="11">11</a>Por populli im nuk e ka dëgjuar zërin tim dhe Izraeli nuk më është bindur.</span> <span class="verse"><a name="12">12</a>Prandaj i braktisa në ashpërsinë e zemrës së tyre, me qëllim që të ecnin sipas bindjeve të tyre.</span> <span class="verse"><a name="13">13</a>Ah, sikur populli im të më dëgjonte, sikur Izraeli të ecte në rrugët e mia!</span> <span class="verse"><a name="14">14</a>Do të poshtëroja menjëherë armiqtë e tij dhe do ta ktheja dorën time kundër kundërshtarëve të tij.</span> <span class="verse"><a name="15">15</a>Ata që urrejnë Zotin do t'i nënshtroheshin dhe fati i tyre do të caktohej përjetë.</span> <span class="verse"><a name="16">16</a>Dhe unë do ta ushqeja (Izraelin) me grurin më të mirë dhe do ta ngopja me mjaltin që pikon nga shkëmbi&quot;.</span> </p></div</div></div></body></html>