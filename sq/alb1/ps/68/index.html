<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 68</strong></div><p><span class="verse"><a name="1">1</a>Perëndia u çoftë dhe u shpërndafshin armiqtë e tij, dhe ata që e urrejnë ikshin para tij.</span> <span class="verse"><a name="2">2</a>Ti do t'i shpërndash ashtu si zhdavaritet tymi, ashtu si shkrihet dylli para zjarrit; kështu do të vdesin të pabesët përpara Perëndisë.</span> <span class="verse"><a name="3">3</a>Por të drejtët do të gëzohen, do të ngazëllohen përpara Perëndisë dhe do të galdojnë me këngë gëzimi.</span> <span class="verse"><a name="4">4</a>Këndojini Perëndisë, këndojini lavde emrit të tij; pregatitini rrugën atij që kalon me kalë në shkretëtirë; emri i tij është Zoti; ngazëlloni para tij.</span> <span class="verse"><a name="5">5</a>Perëndia në banesën e tij të shenjtë është babai i jetimëve dhe mbrojtësi i të vejave.</span> <span class="verse"><a name="6">6</a>Perëndia bën që i vetmuari të banojë në një familje, çliron të burgosurit dhe siguron begatinë; por rebelët mbeten në tokë të djegur.</span> <span class="verse"><a name="7">7</a>O Perëndi, kur dole përpara popullit tënd, kur marshove nëpër shkretëtirë. (Sela)</span> <span class="verse"><a name="8">8</a>toka u drodh; edhe qiejtë lëshuan ujë në prani të Perëndisë, vetë Sinai u drodh në prani të Perëndisë, Perëndisë të Izraelit.</span> <span class="verse"><a name="9">9</a>Ti ke derdhur një shi të bollshëm, o Perëndi, dhe i ke dhënë përsëri fuqi trashëgimisë sate.</span> <span class="verse"><a name="10">10</a>Kopeja jote gjeti një banesë dhe në mirësinë tënde, o Perëndi, je kujdesur për të varfërit.</span> <span class="verse"><a name="11">11</a>Zoti shpalli fjalën dhe i madh ishte numri i atyre që e kanë shpallur:</span> <span class="verse"><a name="12">12</a>&quot;Mbretërit e ushtrive ikin me ngut, ndërsa kush ka mbetur në shtëpi ndan plaçkën.</span> <span class="verse"><a name="13">13</a>Edhe në se keni mbetur për të pushuar ndër vatha, ju jeni si krahët e pëllumbeshës të mbuluara me argjend dhe si pendët e saj të arta që shkëlqejnë&quot;.</span> <span class="verse"><a name="14">14</a>Kur i Plotfuqishmi i shpërndau mbretërit në vend, Tsalmoni u mbulua me borë.</span> <span class="verse"><a name="15">15</a>Një mal i Perëndisë është mali i Bashanit, një mal me shumë maja është mali i Bashanit.</span> <span class="verse"><a name="16">16</a>O male me shumë maja pse shikoni me zili malin që Perëndia ka zgjedhur për banesë të tij? Po, Zoti do të banojë atje përjetë.</span> <span class="verse"><a name="17">17</a>Qerret e Perëndisë janë një mori, mijëra e mijëra, Zoti është midis tyre ashtu si në Sinai, në shenjtërinë e tij.</span> <span class="verse"><a name="18">18</a>Ti je ngjitur lart, ke burgosur robërinë, ke marrë dhurata nga njerëzit edhe nga rebelët, me qëllim që ti, o Zot Perëndi të mund të qëndrosh atje.</span> <span class="verse"><a name="19">19</a>I bekuar qoftë Zoti, që për ditë mbart barrat tona; ai është Perëndia i shpëtimit tonë. (Sela)</span> <span class="verse"><a name="20">20</a>Perëndia është për ne Perëndia që çliron, dhe Zotit, Zotit, i përket çlirimi nga vdekja.</span> <span class="verse"><a name="21">21</a>Po, Perëndia do të shtypë kokën e armiqve të tij, kokën me flokë të gjata të atyre që ecin në mëkat të tij.</span> <span class="verse"><a name="22">22</a>Zoti ka thënë: &quot;Do t'i kthej nga Bashani, do t'i kthej nga humnerat e detit,</span> <span class="verse"><a name="23">23</a>me qëllim që ti të dërrmosh armiqtë e tu, duke futur thellë këmbën tënde në gjakun e tyre, dhe gjuha e qenve të tu të ketë pjesën që i takon&quot;.</span> <span class="verse"><a name="24">24</a>Ata kanë parë varganin tënd, o Perëndi, varganin e Perëndisë tim, e Mbretit tim në shenjtërore.</span> <span class="verse"><a name="25">25</a>Këngëtarët ecnin përpara, ata që u binin veglave vinin në fund, dhe në mes qëndronin vajzat që u binin dajreve.</span> <span class="verse"><a name="26">26</a>Bekoni Perëndinë në kuvendet; bekoni Zotin ju që jeni nga gurra e Izraelit.</span> <span class="verse"><a name="27">27</a>Ja, Beniamini, më i vogli, por udhëheqësi i tyre, princat e Judës me trupat e tyre, princat e Zabulonit, princat e Neftalit.</span> <span class="verse"><a name="28">28</a>Perëndia yt ka vendosur forcën tënde; forco, o Perëndi, sa ke bërë për ne.</span> <span class="verse"><a name="29">29</a>Për shkak të tempullit tënd në Jeruzalem, mbretërit do të të sjellin dhurata.</span> <span class="verse"><a name="30">30</a>Shaj kafshën e kallamishteve, tufën e demave me viçat e popujve, deri sa të poshtërohen duke sjellë shufra argjendi; shpërndaji popujt që kënaqen duke bërë luftë.</span> <span class="verse"><a name="31">31</a>Nga Egjipti do të sjellin metal që shkëlqen, Etiopia do të nxitojë t'i shtrijë Perëndisë duart e saj.</span> <span class="verse"><a name="32">32</a>O mbretëri të tokës, këndojini Perëndisë; këndojini lavde Zotit, (Sela)</span> <span class="verse"><a name="33">33</a>atij që shkon me kalë mbi qiejtë e qiejve të përjetshme, ai nxjerr zërin e tij, një zë të fuqishëm.</span> <span class="verse"><a name="34">34</a>Pranoni fuqinë e Perëndisë, madhështia e tij qëndron mbi Izraelin dhe fuqia e tij është në qiejtë.</span> <span class="verse"><a name="35">35</a>O Perëndi, ti je i tmerrshëm nga shenjtorja jote; Perëndia i Izraelit është ai që i jep forcë dhe fuqi popullit. I bekuar qoftë Perëndia!</span> </p></div</div></div></body></html>