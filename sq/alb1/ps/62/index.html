<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 62</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/62"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 62</strong></div><p><span class="verse"><a name="1">1</a>Shpirti im gjen prehje vetëm te Perëndia; nga ai vjen shpëtimi im.</span> <span class="verse"><a name="2">2</a>Vetëm ai është kështjella ime dhe shpëtimi im, ai është streha ime e lartë; unë nuk do të luaj kurrë.</span> <span class="verse"><a name="3">3</a>Deri kur do të vërtiteni kundër një njeriu, për të kërkuar të gjithë së bashku ta vrisni, ashtu si bëhet me një mur që bën bark dhe një gardh që lëkundet?</span> <span class="verse"><a name="4">4</a>Ata mendojnë vetëm ta rrëzojnë nga lartësia e tij, gjejnë kënaqësi në gënjeshtër, bekojnë me gojën e tyre, por në zemrat e tyre mallkojnë. (Sela)</span> <span class="verse"><a name="5">5</a>Shpirti im, gjej prehje vetëm te Perëndia, sepse shpresa ime vjen nga ai.</span> <span class="verse"><a name="6">6</a>Vetëm ai është kështjella ime dhe shpëtimi im; ai është streha ime e lartë; unë nuk do të luaj kurrë.</span> <span class="verse"><a name="7">7</a>Te Perëndia është shpëtimi im dhe lavdia ime; kështjella ime e fortë dhe streha ime janë te Perëndia.</span> <span class="verse"><a name="8">8</a>Ki besim tek ai vazhdimisht, o popull, hap zemrën tënde para tij; Perëndia është streha jonë. (Sela)</span> <span class="verse"><a name="9">9</a>Me siguri, njerëzit e shtresës së ulët nuk janë veçse avull dhe njerëzit e shtresës së lartë nuk janë veçse gënjeshtarë; po t'i vësh mbi peshore të gjithë së bashku janë më të lehtë se vetë avulli.</span> <span class="verse"><a name="10">10</a>Mos kini besim te zhvatja dhe mos ushqeni shpresa të kota te grabitja; mos shkoni mbas kotësisë; në rast se pasuritë janë të bollshme, mos u kushtoni zemrën.</span> <span class="verse"><a name="11">11</a>Perëndia ka folur një herë; dy herë kam dëgjuar këtë, që fuqia i përket Perëndisë;</span> <span class="verse"><a name="12">12</a>edhe ty, o Zot, të përket mirësia, sepse do të shpërblesh cilindo sipas veprave të tij.</span> </p></div</div></div></body></html>