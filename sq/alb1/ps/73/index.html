<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 73</strong></div><p><span class="verse"><a name="1">1</a>Me siguri Perëndia është i mirë me Izraelin, me ata që janë të pastër nga zemra.</span> <span class="verse"><a name="2">2</a>Por, sa për mua, gati gati po më pengoheshin këmbët dhe për pak hapat e mia do të shkisnin.</span> <span class="verse"><a name="3">3</a>Sepse i kisha zili mburravecët, duke parë mirëqënien e njerëzve të këqij.</span> <span class="verse"><a name="4">4</a>Sepse nuk ka dhembje në vdekjen e tyre, dhe trupi i tyre është i majmë.</span> <span class="verse"><a name="5">5</a>Ata nuk po heqin si vdekatarët e tjerë, as pësojnë goditje si njerëzit e tjerë.</span> <span class="verse"><a name="6">6</a>Prandaj kryelartësia i rrethon si një gjerdan dhe dhuna i mbështjell si një rrobe.</span> <span class="verse"><a name="7">7</a>Sytë u dalin jashtë nga dhjami dhe përfytyrimet e çoroditura të zemrës së tyre vërshojnë.</span> <span class="verse"><a name="8">8</a>Ata tallen dhe kurdisin me pabesi shtypjen, flasin me arrogancë.</span> <span class="verse"><a name="9">9</a>E drejtojnë gojën e tyre kundër qiellit dhe gjuha e tyre përshkon tokën.</span> <span class="verse"><a name="10">10</a>Prandaj njerëzit e tyre kthehen nga ajo anë dhe pijnë me të madhe ujërat e tyre,</span> <span class="verse"><a name="11">11</a>dhe thonë: &quot;Si është e mundur që Perëndia të dijë çdo gjë dhe të ketë njohuri te Shumë i Larti?&quot;.</span> <span class="verse"><a name="12">12</a>Ja, këta janë të pabesë; megjithatë janë gjithnjë të qetë dhe i shtojnë pasuritë e tyre.</span> <span class="verse"><a name="13">13</a>Më kot, pra, pastrova zemrën time dhe i lava duart në pafajësinë time.</span> <span class="verse"><a name="14">14</a>Sepse jam goditur tërë ditën dhe jam ndëshkuar çdo mëngjes.</span> <span class="verse"><a name="15">15</a>Sikur të kisha thënë: &quot;Do të flas edhe unë kështu&quot;, ja, do të kisha mohuar brezin e bijve të tu.</span> <span class="verse"><a name="16">16</a>Atëherë kërkova ta kuptoj këtë gjë, por ajo m'u duk shumë e vështirë.</span> <span class="verse"><a name="17">17</a>Deri sa hyra në shenjtoren e Perëndisë dhe mora parasysh fundin e tyre.</span> <span class="verse"><a name="18">18</a>Me siguri, ti i vë në vënde të rrëshqitshme dhe kështu i bën që të bien në shkatërrim.</span> <span class="verse"><a name="19">19</a>Si u shkatërruan në një çast! Ata vdiqën të konsumuar nga tmerri!</span> <span class="verse"><a name="20">20</a>Ashtu si në një ëndërr, kur zgjohesh, kështu edhe ti, o Zot, kur të zgjohesh, do të përbuzësh pamjen e tyre të kotë.</span> <span class="verse"><a name="21">21</a>Kur zemra ime acarohej dhe e ndjeja veten sikur më shponin nga brenda,</span> <span class="verse"><a name="22">22</a>unë isha pa mend dhe pa kuptim; para teje isha si një kafshë.</span> <span class="verse"><a name="23">23</a>Por megjithatë unë jam gjithnjë me ty; ti më ke kapur nga dora e djathtë.</span> <span class="verse"><a name="24">24</a>Ti do të më udhëheqësh me këshillën tënde dhe do të më çosh pastaj në lavdi.</span> <span class="verse"><a name="25">25</a>Cilin kam në qiell veç teje? Dhe mbi tokë nuk dëshiroj tjetër njeri veç teje.</span> <span class="verse"><a name="26">26</a>Mishi im dhe zemra ime nuk mund të ligështohen, por Perëndia është kështjella e zemrës sime dhe pjesa ime në përjetësi.</span> <span class="verse"><a name="27">27</a>Sepse ja, ata që largohen prej teje do të vdesin; ti shkatërron tërë ata që, duke kurvëruar, largohen prej teje.</span> <span class="verse"><a name="28">28</a>Por sa për mua, e mira është t'i afrohem Perëndisë; e kam bërë Zotin tim, Zotin, strehën time, për të treguar gjithë veprat e tua.</span> </p></div</div></div></body></html>