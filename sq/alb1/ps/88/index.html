<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 88</strong></div><p><span class="verse"><a name="1">1</a>O Zot, Perëndi i shpëtimit tim, unë bërtas ditë e natë para teje.</span> <span class="verse"><a name="2">2</a>Arriftë deri te ti lutja ime, vëri veshin britmës time,</span> <span class="verse"><a name="3">3</a>sepse shpirti im është ngopur me të keqen, dhe jeta ime ka arritur deri në Sheol.</span> <span class="verse"><a name="4">4</a>Tanimë përfshihem ndër ata që do të zbresin në gropë, jam si një njeri që nuk ka më forcë.</span> <span class="verse"><a name="5">5</a>Jam braktisur midis të vdekurve ashtu si të vrarët që janë në varr, të cilët ti nuk i mban mend dhe që janë prerë e janë larguar nga dora jote.</span> <span class="verse"><a name="6">6</a>Ti më ke shtënë në gropën më të thellë, në vënde të errëta, në humnerat.</span> <span class="verse"><a name="7">7</a>Mbi mua ka shpërthyer zemërimi yt, dhe ti më ke marrë me vete megjithë valët tua. (Sela)</span> <span class="verse"><a name="8">8</a>Ti më ke lënë pa miqtë e mi; më ke bërë për ta një objekt të neveritshëm; jam mbyllur dhe nuk mund të dal.</span> <span class="verse"><a name="9">9</a>Syri im venitet nga dhembja; të kërkoj çdo ditë, o Zot, dhe i zgjat drejt teje duart e mia.</span> <span class="verse"><a name="10">10</a>A do të bësh vallë mrekulli për të vdekurit? A do të ringjallen të vdekurit për të të lëvduar? (Sela)</span> <span class="verse"><a name="11">11</a>A do të kremtohet mirësia jote në varr dhe besnikëria jote në vendin e shkatërrimit?</span> <span class="verse"><a name="12">12</a>A do të njihen mrekullitë e tua në terr dhe drejtësia jote mbi tokën e harresës?</span> <span class="verse"><a name="13">13</a>Por unë të këlthas ty, o Zot, dhe lutja ime të drejtohet në mëngjes.</span> <span class="verse"><a name="14">14</a>Pse më refuzon, o Zot, pse më fsheh fytyrën tënde?</span> <span class="verse"><a name="15">15</a>Kam qenë i pikëlluar dhe duke vdekur qysh në rini; kam vuajtur nga tmerret e tua dhe e kam humbur.</span> <span class="verse"><a name="16">16</a>Mbi mua ka kaluar zemërimi yt i zjarrtë; tmerret e tua më kanë asgjesuar,</span> <span class="verse"><a name="17">17</a>më kanë rrethuar si ujërat gjatë gjithë ditës dhe të gjitha së bashku më kanë mbytur.</span> <span class="verse"><a name="18">18</a>Ke larguar nga unë miqtë dhe të njohurit e mi; miku im më i ngushtë është errësira.</span> </p></div</div></div></body></html>