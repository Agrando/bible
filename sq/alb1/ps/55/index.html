<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 55</strong></div><p><span class="verse"><a name="1">1</a>O Perëndi, vëri veshin lutjes sime dhe ki parasysh kërkesën time.</span> <span class="verse"><a name="2">2</a>Dëgjo kërkesën time dhe përgjigjmu; ankohem vazhdimisht dhe rënkoj,</span> <span class="verse"><a name="3">3</a>për zërin e armikut, për shtypjen e të pabesit; sepse më bien mbi kurriz disa fatkeqësi dhe në zemërimin e tyre më ndjekin këmba këmbës.</span> <span class="verse"><a name="4">4</a>Zemra ime është e shqetësuar në trupin tim dhe tmerre që shkaktojnë vdekjen kanë rënë mbi mua.</span> <span class="verse"><a name="5">5</a>Frika dhe të drithma më kanë sulmuar dhe tmerri më ka mposhtur.</span> <span class="verse"><a name="6">6</a>Prandaj kam thënë: &quot;Ah, sikur të kisha krahë si një pëllumb! Do të fluturoja larg për të gjetur prehje.</span> <span class="verse"><a name="7">7</a>Ja, do të ikja larg dhe do të qëndroja në shkretëtirë. (Sela)</span> <span class="verse"><a name="8">8</a>Do të shpejtoja për të gjetur një strehë nga era e furishme dhe nga furtuna&quot;.</span> <span class="verse"><a name="9">9</a>Shkatërroji, o Zot, ngatërro gjuhët e tyre, sepse kam parë dhunë dhe kacafytje në qytet.</span> <span class="verse"><a name="10">10</a>Ditën dhe natën sillen mbi muret e tij; brenda tij sundojnë e keqja dhe çoroditja.</span> <span class="verse"><a name="11">11</a>Në mes të tij është lakmia; shtypja dhe gënjeshtra janë të zakonshme në rrugët e tij.</span> <span class="verse"><a name="12">12</a>Sepse nuk ka qenë një armiku im që tallej me mua, përndryshe do ta kisha duruar; nuk ka qenë një që më urrente ai që u ngrit kundër meje, ndryshe do t'i isha fshehur atij.</span> <span class="verse"><a name="13">13</a>Por ke qenë ti, një njeri si unë, shoku im dhe miku im i ngushtë.</span> <span class="verse"><a name="14">14</a>Bënim bashkë biseda të këndshme dhe shkonim bashkë në shtëpinë e Perëndisë.</span> <span class="verse"><a name="15">15</a>I zëntë befas vdekja, u ulshin të gjallë në Sheol, sepse në banesat e tyre dhe në mes tyre nuk ka veçse ligësi.</span> <span class="verse"><a name="16">16</a>Sa për mua, do t'i kërkoj ndihmë Perëndisë, dhe Zoti do të më shpëtojë.</span> <span class="verse"><a name="17">17</a>Në mbrëmje, në mëngjes dhe në mesditë do të ankohem dhe do të rënkoj, dhe ai do të dëgjojë zërin tim.</span> <span class="verse"><a name="18">18</a>Ai do ta shpengojë jetën time dhe do ta sigurojë nga lufta që bëhet kundër meje, sepse janë të shumtë ata që janë ngritur kundër meje.</span> <span class="verse"><a name="19">19</a>Perëndia do të më dëgjojë dhe ka për t'i poshtëruar, ai që ulet si sovran gjithnjë, sepse ata nuk ndryshojnë dhe nuk kanë frikë nga Perëndia. (Sela)</span> <span class="verse"><a name="20">20</a>Ai ka shtrirë duart kundër atyre që jetonin në paqe me të, ka shkelur besëlidhjen e tij.</span> <span class="verse"><a name="21">21</a>Goja e tij ishte më e ëmbël se gjalpi, por në zemër ai kishte luftën; fjalët e tij ishin më të buta se vaji, por ishin shpata të zhveshura.</span> <span class="verse"><a name="22">22</a>Hidh mbi Zotin barrën tënde, dha ai do të të mbajë; ai nuk do të lejojë kurrë që i drejti të lëkundet.</span> <span class="verse"><a name="23">23</a>Por ti, o Perëndi, do t'i zbresësh këta në pusin e humbjes; njerëzit gjakatarë dhe hileqarë nuk do të arrijnë në gjysmën e ditëve të tyre; por unë do të kem besim te ti.</span> </p></div</div></div></body></html>