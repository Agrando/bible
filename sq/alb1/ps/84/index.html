<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 84</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/84"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 84</strong></div><p><span class="verse"><a name="1">1</a>Oh, sa të dashura janë banesat e tua, o Zot i ushtrive!</span> <span class="verse"><a name="2">2</a>Shpirti im dëshiron me zjarr dhe shkrihet për oborret e Zotit; zemra ime dhe mishi im i dërgojnë britma gëzimi Perëndisë të gjallë.</span> <span class="verse"><a name="3">3</a>Edhe rabecka gjen një shtëpi dhe dallëndyshja një fole, ku të vërë të vegjëlit e saj pranë altarëve të tu, o Zot i ushtrive, Mbreti im dhe Perëndia im.</span> <span class="verse"><a name="4">4</a>Lum ata që banojnë në shtëpinë tënde dhe të lëvdojnë vazhdimisht. (Sela)</span> <span class="verse"><a name="5">5</a>Lum ata që e vënë forcën e tyre te ti dhe kanë në zemër rrugët e tua!</span> <span class="verse"><a name="6">6</a>Kur kalojnë luginën e Bakas, e shndërrojnë atë në një vend burimesh, dhe shiu i parë e mbulon me bekime.</span> <span class="verse"><a name="7">7</a>Ata kalojnë nga një forcë te tjetra dhe në fund paraqiten para Perëndisë në Sion.</span> <span class="verse"><a name="8">8</a>O Zot, Perëndi i ushtrive, dëgjo lutjen time; vëri veshin, o Perëndi i Jakobit. (Sela)</span> <span class="verse"><a name="9">9</a>Shiko, o Perëndi, mburojën tonë, dhe shiko fytyrën e të vajosurit tënd.</span> <span class="verse"><a name="10">10</a>Po, një ditë në oborret e tua vlen më tepër se një mijë gjetiu; mua më pëlqen më tepër të qëndroj në pragun e shtëpisë së Perëndisë tim, se sa të banoj në çadrat e të pabesëve.</span> <span class="verse"><a name="11">11</a>Sepse Zoti Perëndi është diell dhe mburojë; Zoti do të japë hir dhe lavdi; ai nuk u refuzon asnjë të mirë atyre që ecin drejt.</span> <span class="verse"><a name="12">12</a>O Zot i ushtrive, lum njeriu që ka besim te ti!</span> </p></div</div></div></body></html>