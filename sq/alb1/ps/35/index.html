<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 35</strong></div><p><span class="verse"><a name="1">1</a>O Zot, përleshu me ata që përleshen me mua; lufto me ata që luftojnë kundër meje.</span> <span class="verse"><a name="2">2</a>Merr mburojën dhe parzmoren dhe çohu të më ndihmosh.</span> <span class="verse"><a name="3">3</a>Nxirre shtizën dhe zëru rrugën atyre që më përndjekin; thuaji shpirtit tim: &quot;Unë jam shpëtimi yt&quot;.</span> <span class="verse"><a name="4">4</a>Mbetshin të shushatur dhe të turpëruar ata që kërkojnë jetën time; kthefshin kurrizin dhe mbetshin të shushatur ata që kurdisin të keqen kundër meje.</span> <span class="verse"><a name="5">5</a>U shpërndafshin si byku nga era dhe engjëlli i Zotit i dëboftë.</span> <span class="verse"><a name="6">6</a>Qoftë rruga e tyre e errët dhe me shkarje, dhe Engjëlli i Zotit i përndjektë.</span> <span class="verse"><a name="7">7</a>Sepse pa pasur arsye më kanë ngritur fshehurazi rrjetën e tyre; pa pasur arsye ma kanë hapur gropën.</span> <span class="verse"><a name="8">8</a>Një shkatërrim i papritur u rëntë mbi krye, i zëntë rrjeta që kanë fshehur dhe rënçin në gropën që kanë përgatitur për shkatërimin tim.</span> <span class="verse"><a name="9">9</a>Atëherë shpirti im do të ngazëllejë tek Zoti dhe do të gëzohet për shpëtimin e tij.</span> <span class="verse"><a name="10">10</a>Të gjitha kockat e mia do të thonë: &quot;O Zot, kush është si ti, që e çliron të mjerin nga ai që është më i fortë se ai, të mjerin dhe nevojtarin nga ai që plaçkit?&quot;.</span> <span class="verse"><a name="11">11</a>Dëshmitarë të pamëshirshëm ngrihen kundër meje dhe më pyesin për gjëra për të cilat unë nuk di asgjë.</span> <span class="verse"><a name="12">12</a>Të mirën e shpërblejnë me të keqen, duke e lënë kështu të pangushëlluar jetën time.</span> <span class="verse"><a name="13">13</a>Megjithatë, kur ishin të sëmurë, unë vesha grathoren dhe e mundova shpirtin tim me agjerim, dhe lutesha me kokën e përkulur mbi gjoks.</span> <span class="verse"><a name="14">14</a>Shkoja rreth e rrotull, sikur të ishte fjala për një shok o për vëllanë tim; shkoja fort i kërrusur nga dhembja, ashtu si një njeri që mban zi për të ëmën.</span> <span class="verse"><a name="15">15</a>Por kur u pengova, ata u gëzuan dhe u mblodhën bashkë; u mblodhën kundër meje disa shpifës, të cilët nuk i njihja; më kanë shqyer pa pushim.</span> <span class="verse"><a name="16">16</a>Bashkë me disa palaço zemërkatranë kërcëllijnë dhëmbët kundër meje.</span> <span class="verse"><a name="17">17</a>O Zot, deri kur do të vazhdosh të shikosh? Shpëto jetën time nga shkatërrimet e kurdisura prej tyre, të vetmen pasuri që kam nga dhëmbët e luanëve.</span> <span class="verse"><a name="18">18</a>Unë do të të kremtoj në kuvendin e madh, do të lavdëroj në mes të një populli të shumtë.</span> <span class="verse"><a name="19">19</a>Mos u gëzofshin me mua ata që pa hak më janë bërë armiq, mos e shkelshin syrin ata që më urrejnë pa arsye,</span> <span class="verse"><a name="20">20</a>sepse nuk flasin kurrë për paqe, por kurdisin mashtrime kundër njerëzve paqësorë të vendit.</span> <span class="verse"><a name="21">21</a>Po, e hapin gojën e tyre kundër meje dhe thonë: &quot;Ah, ah! E kemi parë me sytë tanë&quot;.</span> <span class="verse"><a name="22">22</a>O Zot, ti i ke parë këto gjëra, mos hesht; o Zot, mos u largo nga unë.</span> <span class="verse"><a name="23">23</a>Zgjohu dhe çohu, për të më siguruar drejtësi dhe për të mbrojtur çështjen time, o Perëndi dhe Zoti im.</span> <span class="verse"><a name="24">24</a>Gjykomë sipas drejtësisë sate, o Zot, Perëndia im, dhe bëj ata të mos kënaqen me mua,</span> <span class="verse"><a name="25">25</a>dhe të mos thonë në zemër të tyre: &quot;Ah, pikërisht ashtu siç e donim&quot;; dhe të mos thonë: &quot;E gëlltitëm&quot;.</span> <span class="verse"><a name="26">26</a>U turpërofshin dhe u pështjellofshin gjihë ata që gezohen nga e keqja ime; u mbulofshin me turp dhe me fyerje ata që ekzaltohen kundër meje.</span> <span class="verse"><a name="27">27</a>Këndofshin dhe gëzofshin ata që kanë në zemër çështjen time të drejtë dhe thënçin vazhdimisht: &quot;Lëvduar qoftë Zoti, që e do paqen e shërbëtorit të tij&quot;.</span> <span class="verse"><a name="28">28</a>Gjuha ime do të kremojë drejtësinë tënde dhe do të këndojë lëvdimin tënd tërë ditën.</span> </p></div</div></div></body></html>