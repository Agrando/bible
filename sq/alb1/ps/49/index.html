<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 49</strong></div><p><span class="verse"><a name="1">1</a>Dëgjoni gjithë popujt, vini veshin, o banorë të botës,</span> <span class="verse"><a name="2">2</a>qofshin njerëz të popullit dhe fisnikë, të pasur dhe të varfër tok.</span> <span class="verse"><a name="3">3</a>Nga goja ime do të dalin fjalë diturie dhe kredhja në mendime e zemrës sime do të sjellë mirëkuptim.</span> <span class="verse"><a name="4">4</a>Unë do ta ndjek një proverb, do ta paraqes enigmën time me harpë.</span> <span class="verse"><a name="5">5</a>Pse duhet të kem frikë nga ditët e fatkeqësisë, kur më rrethon ligësia e kundërshtarëve të mi,</span> <span class="verse"><a name="6">6</a>ata që kanë besim në pasuritë e tyre dhe mburren me bollëkun e pasurisë së tyre?</span> <span class="verse"><a name="7">7</a>Asnjeri nuk mund të shpengojë kurrsesi vëllanë e tij, as t'i japë Perëndisë çmimin e shpengimit të tij,</span> <span class="verse"><a name="8">8</a>sepse shpengimi i shpirtit të tij është shumë i shtrenjtë, dhe çmimi i saj nuk do të mjaftonte kurrë,</span> <span class="verse"><a name="9">9</a>për të bërë që ai të jetojë përjetë dhe të mos shohë gropën.</span> <span class="verse"><a name="10">10</a>Në fakt të gjithë shohin që njerëzit e urtë vdesin dhe që po në atë mënyrë vdesin njerëzit e pamend a mendjeshkurtër, duke ua lënë të tjerëve pasuritë e tyre.</span> <span class="verse"><a name="11">11</a>Me mendjen e tyre ata pandehin se shtëpitë e tyre do të qëndrojnë për gjithnjë, që banesat e tyre janë të përjetshme; dhe kështu u vënë tokave emrin e tyre.</span> <span class="verse"><a name="12">12</a>Megjithatë edhe njeriu që jeton në mes të pasurive nuk e ka të gjatë; ai është njëlloj si kafshët që mbarojnë.</span> <span class="verse"><a name="13">13</a>Kjo është sjellja e njerëzve pa mend dhe e atyre që u shkojnë dhe miratojnë fjalimet e tyre. (Sela)</span> <span class="verse"><a name="14">14</a>Shtyhen si dele në drejtim të Sheolit; vdekja do t'i përpijë dhe në mëngjes njerëzit e drejtë do të sundojnë mbi ta. Luksi i tyre do të marrë fund në Sheol, larg banesës së tyre.</span> <span class="verse"><a name="15">15</a>Por Perëndia im do ta shpengojë shpirtin tim nga pushteti i Sheolit, sepse ai do të më pranojë. (Sela)</span> <span class="verse"><a name="16">16</a>Mos kij frikë kur dikush pasurohet, kur lavdia e shtëpisë së tij rritet,</span> <span class="verse"><a name="17">17</a>sepse kur do të vdesë, nuk do të marrë asgjë me vete; lavdia e tij nuk do të zbresë pas tij.</span> <span class="verse"><a name="18">18</a>Edhe në se në jetë e ndjente veten të lumtur (në fakt njerëzia të lavdëron kur pasurohesh),</span> <span class="verse"><a name="19">19</a>ai do të arrijë brezin e etërve të tij, që nuk do ta shohin kurrë më dritën.</span> <span class="verse"><a name="20">20</a>Njeriu që jeton në mes të pasurive pa pasur gjykim është njëlloj si kafshët që zhduken.</span> </p></div</div></div></body></html>