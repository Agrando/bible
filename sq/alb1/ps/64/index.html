<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 64</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/64"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 64</strong></div><p><span class="verse"><a name="1">1</a>Dëgjo zërin tim, o Perëndi, në vajtimin që të drejtoj ty; ruaje jetën time nga tmerri i armikut.</span> <span class="verse"><a name="2">2</a>Më fshih nga dredhitë e njerëzve të këqij dhe nga turma zhurmëmadhe e atyre që kryejnë paudhësi.</span> <span class="verse"><a name="3">3</a>Këta e mprehin gjuhën e tyre si një shpatë, dhe në vend të shigjetave lëshojnë fjalë të hidhura</span> <span class="verse"><a name="4">4</a>për të goditur fshehurazi të pafajmin; e godasin papritur pa asnjë frikë.</span> <span class="verse"><a name="5">5</a>I japin zemër njeri tjetrit në veprime të liga; flasin si të na vënë kurthe dhe thonë: &quot;Kush ka për t'i parë?&quot;.</span> <span class="verse"><a name="6">6</a>Kurdisin gjëra të këqija dhe thonë: &quot;Kemi përgatitur një plan të përsosur&quot;. Mendimet e fshehura dhe zemra e njeriut janë të panjohëshme.</span> <span class="verse"><a name="7">7</a>Por Perëndia do të hedhë kundër tyre shigjetat e tij dhe ata do të rrëzohen papritur.</span> <span class="verse"><a name="8">8</a>Ata do të bien dhe e keqja që kanë bërë gjuhët e tyre do të bjerë mbi ta; kushdo që ka për t'i parë do të tundë kokën.</span> <span class="verse"><a name="9">9</a>Atëherë tërë njerëzit do të kenë frikë dhe do të tregojnë veprën e Perëndisë, dhe do të njohin atë që ai ka bërë.</span> <span class="verse"><a name="10">10</a>I drejti do të gëzohet tek Zoti dhe do të kërkojë strehë tek ai, dhe të gjihë të drejtët nga zemra do të përlëvdohen.</span> </p></div</div></div></body></html>