<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 69</strong></div><p><span class="verse"><a name="1">1</a>Shpëtomë, o Perëndi, se ujërat më kanë arritur deri në grykë.</span> <span class="verse"><a name="2">2</a>Jam zhytur në një batak të thellë dhe nuk gjej asnjë pikë mbështetjeje; kam arritur në ujëra të thella dhe rryma më rrëmben me vete.</span> <span class="verse"><a name="3">3</a>Jam lodhur duke bërtitur, gryka më është tharë; sytë e mi konsumohen në pritje të Perëndisë tim.</span> <span class="verse"><a name="4">4</a>Ata që më urrejnë pa shkak janë më të shumtë se flokët e mi; janë të fuqishëm ata që duan të më shkatërrojnë dhe që janë pa të drejtë armiq të mi; jam i detyruar të kthej atë që nuk kam vjedhur.</span> <span class="verse"><a name="5">5</a>O Perëndi, ti e di marrëzinë time dhe fajet e mia nuk të janë fshehur.</span> <span class="verse"><a name="6">6</a>Mos u ngatërrofshin për shkakun tim ata që kanë shpresë te ti, o Zot, Zoti i ushtrive; mos u turpërofshin për shkakun tim ata që të kërkojnë, o Perëndi i Izraelit.</span> <span class="verse"><a name="7">7</a>Për hir të dashurisë sate unë po heq një poshtërim dhe turpi më mbulon fytyrën.</span> <span class="verse"><a name="8">8</a>Unë jam i bërë një i huaj për vëllezërit e mi dhe për bijtë e nënes sime.</span> <span class="verse"><a name="9">9</a>Sepse zelli i shtëpisë sate më ka përpirë dhe fyerjet e rënda të atij që të fyen kanë rënë mbi mua.</span> <span class="verse"><a name="10">10</a>Kam qarë duke pikëlluar shpirtin tim me agjërim, por kjo më ka sjellë çnderim.</span> <span class="verse"><a name="11">11</a>Kam veshur madje si rroba një thes, por u bëra për ta objekt talljeje.</span> <span class="verse"><a name="12">12</a>Ata që ulen te porta flasin për mua, dhe u bëra kënga e pijanecëve.</span> <span class="verse"><a name="13">13</a>Por sa për mua, o Zot, lutja ime të drejtohet ty, o Zot, në kohë të pranueshme; në dhembshurinë tënde të madhe përgjigjmu, o Perëndi, në shpëtimin tënd të siguruar.</span> <span class="verse"><a name="14">14</a>Më nxirr nga bataku që të mos fundosem në të, dhe bëj që të çlirohem nga ata që më urrejnë dhe nga ujërat e thella.</span> <span class="verse"><a name="15">15</a>Mos më mbuloftë rryma e ujërave, mos më përpiftë humnera dhe mos u mbylltë gryka e pusit mbi mua.</span> <span class="verse"><a name="16">16</a>Përgjigjmu, o Zot, sepse mirësia jote është e çmuar; në dhembshuritë e tua të mëdha sillu nga unë.</span> <span class="verse"><a name="17">17</a>Mos e fshih fytyrën tënde nga shërbëtori yt, sepse jam në ankth; nxito të më përgjigjesh.</span> <span class="verse"><a name="18">18</a>Afrohu te unë dhe më shpjego; çliromë nga armiqtë e mi.</span> <span class="verse"><a name="19">19</a>Ti e njeh poshtërsinë time, turpin tim dhe çnderimin tim; armiqtë e mi janë të gjithë para teje.</span> <span class="verse"><a name="20">20</a>Fyerja e rëndë më ka copëtuar zemrën dhe jam plot hidhërime; prita dikë që të më përdëllentë por më kot; prita dikë që të më ngushëllonte, por nuk u paraqit asnjë.</span> <span class="verse"><a name="21">21</a>Më dhanë përkundrazi vrer në vend të ushqimit dhe për të ma shuar etjen më dhanë për të pirë uthull.</span> <span class="verse"><a name="22">22</a>U bëftë tryeza e tyre një lak para tyre, dhe begatia e tyre një kurth.</span> <span class="verse"><a name="23">23</a>Ju errshin sytë atyre kështu që të mos shohin më, dhe bëj që ijët e tyre të lëkunden vazhdimisht.</span> <span class="verse"><a name="24">24</a>Zbraz mbi ta zemërimin tënd dhe i zëntë zjarri i indinjatës sate.</span> <span class="verse"><a name="25">25</a>Banesa e tyre u shkretoftë dhe askush mos banoftë në çadrat e tyre,</span> <span class="verse"><a name="26">26</a>sepse përndjekin atë që ti ke goditur dhe flasin me kënaqësi për dhembjen e atyre që ti ke plagosur.</span> <span class="verse"><a name="27">27</a>Shto këtë faj fajit të tyre dhe mos arrifshin kurrë të kenë pjesë në drejtësinë tënde.</span> <span class="verse"><a name="28">28</a>U shofshin nga libri i jetës dhe mos u shkrofshin midis të drejtëve.</span> <span class="verse"><a name="29">29</a>Tani jam i hidhëruar dhe i dëshpëruar; shpëtimi yt, o Perëndi, më lartoftë.</span> <span class="verse"><a name="30">30</a>Unë do ta kremtoj emrin e Perëndisë me një këngë, dhe do ta madhështoj me lavde.</span> <span class="verse"><a name="31">31</a>Dhe kjo do t'i pëlqejë Zotit më tepër se një ka o një dem me brirë dhe thonj.</span> <span class="verse"><a name="32">32</a>Njerëzit e përulur do të shohin dhe do të gëzohen; dhe për ju që kërkoni Perëndinë, u përtëriftë zemra juaj.</span> <span class="verse"><a name="33">33</a>Sepse Zoti kënaq nevojtarët dhe nuk përçmon robërit e tij.</span> <span class="verse"><a name="34">34</a>E mburrshin qiejtë dhe toka, detet dhe gjithçka lëviz në to.</span> <span class="verse"><a name="35">35</a>Sepse Perëndia do të shpëtojë Sionin dhe do të rindërtojë qytetet e Judës; atëherë ata do të banojnë në to dhe do t'i zotërojnë.</span> <span class="verse"><a name="36">36</a>Dhe pasardhësit e shërbëtorëve të tij do të kenë trashëgiminë dhe ata që e duan emrin e tij do të banojnë aty.</span> </p></div</div></div></body></html>