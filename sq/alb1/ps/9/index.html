<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 9</strong></div><p><span class="verse"><a name="1">1</a>Unë do të të kremtoj, o Zot, me gjithë zemër, do të tregoj tërë mrekullitë e tua.</span> <span class="verse"><a name="2">2</a>Unë do të gëzohem dhe do të kënaqem me ty; do t'i këndoj lëvdime në emrin tënd, o Shumë i Larti.</span> <span class="verse"><a name="3">3</a>Sepse armiqtë e mi tërhiqen, bien dhe vdesin para teje.</span> <span class="verse"><a name="4">4</a>Ti në fakt ke përkrahur ndershmërinë time dhe çështjen time; je ulur mbi fronin si një gjyqtar i drejtë.</span> <span class="verse"><a name="5">5</a>Ke qortuar kombet, ke shkatërruar të pabesin, ke fshirë emrat e tyre për gjithnjë.</span> <span class="verse"><a name="6">6</a>Armiku është zhdukur, i kapur nga një pikëllim i përjetshëm! Dhe qyteteve që ti ke shkatërruar i është zhdukur edhe kujtimi.</span> <span class="verse"><a name="7">7</a>Por Zoti mbetet përjetë; ai ka vendosur fronin e tij për të gjykuar.</span> <span class="verse"><a name="8">8</a>Ai do ta gjykojë botën me drejtësi, do t'i gjykojë popujt me paanësi.</span> <span class="verse"><a name="9">9</a>Zoti do të jetë strehim i papushtueshëm për të shtypurin, një strehim i papushtueshëm në kohë ngushtice.</span> <span class="verse"><a name="10">10</a>Dhe ata që e njohin emrin tënd do të kenë besim te ti, sepse ti, o Zot, nuk i braktis ata që të kërkojnë.</span> <span class="verse"><a name="11">11</a>Këndojini lavde Zotit që banon në Sion; u njoftoni popujve veprat e tij.</span> <span class="verse"><a name="12">12</a>Sepse ai që kërkon arësyen e gjakut i mban mënd ata; ai nuk e harron britmën e të pikëlluarve.</span> <span class="verse"><a name="13">13</a>Ki mëshirë për mua, o Zot, ti që më ke rilartuar nga portat e vdekjes, shiko pikëllimin që më shkaktojnë ata që më urrejnë,</span> <span class="verse"><a name="14">14</a>me qëllim që unë të kem mundësi të tregoj të gjitha lavdet e tua dhe në portat e bijës së Sionit të mund të kremtoj për çlirimin tënd.</span> <span class="verse"><a name="15">15</a>Kombet janë zhytur në gropën që kishin hapur; këmba e tyre është kapur në rrjetën që kishin fshehur.</span> <span class="verse"><a name="16">16</a>Zoti u bë i njohur me anë të gjykimit që ka dhënë; i pabesi u kap në lakun e veprës së duarve të tij. (Interlud. Sela)</span> <span class="verse"><a name="17">17</a>Të pabesët do të zbresin në Sheol; po, të gjitha kombet që harrojnë Perëndinë.</span> <span class="verse"><a name="18">18</a>Sepse nevojtari nuk do të harrohet përjetë; shpresa e të shtypurve nuk do të zhduket përjetë.</span> <span class="verse"><a name="19">19</a>Çohu, o Zot, mos lejo që vdekatari të ketë epërsi; kombet të gjykohen para teje.</span> <span class="verse"><a name="20">20</a>O Zot, kallu frikën; bëj që kombet të pranojnë se janë vetëm vdekatarë. (Sela)</span> </p></div</div></div></body></html>