<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 103</strong></div><p><span class="verse"><a name="1">1</a>Beko, shpirti im, Zotin, dhe të gjitha ato që janë tek unë të bekojnë emrin e tij të shenjtë.</span> <span class="verse"><a name="2">2</a>Beko, shpirti im, Zotin dhe mos harro asnjë nga të mirat që ka bërë.</span> <span class="verse"><a name="3">3</a>Ai fal të gjitha paudhësitë e tua dhe shëron të gjitha sëmundjet e tua,</span> <span class="verse"><a name="4">4</a>shpengon jetën tënde nga shkatërrimi dhe të kurorëzon me mirësi dhe dhembshuri;</span> <span class="verse"><a name="5">5</a>ai ngop me të mira gojën tënde dhe të bën të ri si shqiponja.</span> <span class="verse"><a name="6">6</a>Zoti vepron me drejtësi dhe mbron çështjen e të shtypurve.</span> <span class="verse"><a name="7">7</a>Ai i tregon Moisiut rrugët e tij dhe bijve të Izraelit veprat e tij.</span> <span class="verse"><a name="8">8</a>Zoti është i mëshirshëm dhe zemërbutë, i ngadalshëm në zemërim dhe i madh në mirësi.</span> <span class="verse"><a name="9">9</a>Ai nuk grindet përjetë dhe nuk e ruan zemërimin gjithnjë.</span> <span class="verse"><a name="10">10</a>Ai nuk na trajton siç e meritojnë mëkatet tona dhe nuk na dënon në bazë të fajeve tona.</span> <span class="verse"><a name="11">11</a>Sepse sa të lartë janë qiejtë mbi tokën, aq e madhe është mirësia e tij ndaj atyre që kanë frikë prej tij.</span> <span class="verse"><a name="12">12</a>Sa larg është lindja nga perëndimi, aq shumë ai ka larguar nga ne fajet tona.</span> <span class="verse"><a name="13">13</a>Ashtu si një baba është i mëshirshëm me bijtë e tij, kështu është i mëshirshëm Zoti me ata që kanë frikë prej tij.</span> <span class="verse"><a name="14">14</a>Sepse ai e njeh natyrën tonë dhe nuk harron që ne jemi pluhur.</span> <span class="verse"><a name="15">15</a>Ditët e njeriut janë si bari; ai lulëzon si lulja e fushës;</span> <span class="verse"><a name="16">16</a>në qoftë se era i kalon sipër, ai nuk është më dhe vendi i tij nuk njihet më.</span> <span class="verse"><a name="17">17</a>Por mirësia e Zotit vazhdon nga përjetësia në përjetësi për ata që kanë frikë prej tij, dhe drejtësia e tij për bijtë e bijve,</span> <span class="verse"><a name="18">18</a>për ata që respektojnë besëlidhjen e tij dhe mbajnë në mendje urdhërimet e tij për t'i zbatuar në praktikë.</span> <span class="verse"><a name="19">19</a>Zoti e ka vendosur fronin e tij në qiejtë, dhe mbretërimi i tij sundon mbi gjithçka.</span> <span class="verse"><a name="20">20</a>Bekoni Zotin ju, engjëj të tij të pushtetshëm dhe të fortë, që bëni atë që thotë ai, duke iu bindur zërit të fjalës së tij.</span> <span class="verse"><a name="21">21</a>Bekoni Zotin, ju, tërë ushtritë e tij, ju, tërë ministrat e tij, që zbatoni vullnetin e tij.</span> <span class="verse"><a name="22">22</a>Bekoni Zotin, ju, të gjitha veprat e tij, në të tëra vendet e sundimit të tij. Shpirti im, beko Zotin!</span> </p></div</div></div></body></html>