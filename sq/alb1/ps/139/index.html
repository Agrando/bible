<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 139</strong></div><p><span class="verse"><a name="1">1</a>Ti më ke hetuar, o Zot, dhe më njeh.</span> <span class="verse"><a name="2">2</a>Ti e di kur ulem dhe kur ngrihem, ti e kupton nga larg mendimin tim.</span> <span class="verse"><a name="3">3</a>Ti e shqyrton me kujdes ecjen time dhe pushimin tim dhe i njeh thellë të gjitha rrugët e mia.</span> <span class="verse"><a name="4">4</a>Sepse, edhe para se të jetë fjala mbi gojën time ti, o Zot, e di atë plotësisht.</span> <span class="verse"><a name="5">5</a>Ti më rrethon nga pas dhe përpara dhe vë dorën tënde mbi mua.</span> <span class="verse"><a name="6">6</a>Njohja jote është shumë e mrekullueshme për mua, aq e lartë sa unë nuk mund ta arrij.</span> <span class="verse"><a name="7">7</a>Ku do të mund të shkoja larg Frymës sate, ose ku do të mund të ikja larg pranisë sate?</span> <span class="verse"><a name="8">8</a>Në rast se ngjitem në qiell, ti je atje; në rast se shtrij shtratin tim në Sheol, ti je edhe aty.</span> <span class="verse"><a name="9">9</a>Në rast se marr krahët e agimit dhe shkoj të banoj në skajin e detit,</span> <span class="verse"><a name="10">10</a>edhe aty dora jote do të më udhëheqë dhe dora jote e djathtë do të më kapë.</span> <span class="verse"><a name="11">11</a>Po të them: &quot;Me siguri terri do të më fshehë&quot;, madje edhe nata do të bëhet dritë rreth meje:</span> <span class="verse"><a name="12">12</a>terri vetë nuk mund të të fshehë asgjë, madje nata shkëlqen si dita; terri dhe drita janë të barabarta për ty.</span> <span class="verse"><a name="13">13</a>Po, ti ke formuar të përbrëndëshmet e mia, ti më ke endur në barkun e nënes sime.</span> <span class="verse"><a name="14">14</a>Unë do të të kremtoj, sepse jam krijuar në mënyrë të mrekulluar; veprat e tua janë të mrekullueshme, dhe unë e di shumë mirë këtë gjë.</span> <span class="verse"><a name="15">15</a>Kockat e mia nuk ishin një e fshehtë për ty kur u formova në fshehtësi duke u endur në thellësitë e tokës.</span> <span class="verse"><a name="16">16</a>Dhe sytë e tu panë masën pa trajtë të trupit tim, dhe në librin tënd ishin shkruar ditët që ishin caktuar për mua, megjithëse asnjë prej tyre nuk ekzistonte ende.</span> <span class="verse"><a name="17">17</a>Oh, sa të çmuara janë për mua mendimet e tua, o Perëndi! Sa i madh është gjithë numri i tyre!</span> <span class="verse"><a name="18">18</a>Po të doja t'i numëroja, do të ishin më të shumtë se rëra; kur zgjohem jam ende me ty.</span> <span class="verse"><a name="19">19</a>Me siguri, ti do vrasësh të pabesin, o Perëndi; prandaj ju, njerëz gjakatarë largohuni nga unë.</span> <span class="verse"><a name="20">20</a>Ata flasin me pabesi kundër teje; armiqtë e tu përdorin më kot emrin tënd.</span> <span class="verse"><a name="21">21</a>A nuk i urrej vallë ata që të urrejnë, o Zot, dhe a nuk i urrej ata që ngrihen kundër teje?</span> <span class="verse"><a name="22">22</a>Unë i urrej me një urrejtje të përsosur; ata janë bërë armiqtë e mi.</span> <span class="verse"><a name="23">23</a>Më heto, o Perëndi, dhe njihe zemrën time; më provo dhe njihi mendimet e mia.</span> <span class="verse"><a name="24">24</a>dhe shiko në se ka tek unë ndonjë rrugë të keqe dhe më udhëhiq nëpër rrugën e përjetshme.</span> </p></div</div></div></body></html>