<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 78</strong></div><p><span class="verse"><a name="1">1</a>Kushtoji kujdes, o populli im, ligjit tim; dëgjo fjalët e gojës sime.</span> <span class="verse"><a name="2">2</a>Do të hap gojën time për të thënë shëmbëlltyra, dhe kam për të paraqitur misteret e kohërave të lashta.</span> <span class="verse"><a name="3">3</a>Atë që ne kemi dëgjuar dhe kemi njohur, dhe që etërit tanë na kanë treguar,</span> <span class="verse"><a name="4">4</a>nuk do t'ua fshehim bijve të tyre, por do t'i tregojmë brezit të ardhshëm lavdet e Zotit, fuqinë e tij dhe mrekullinë që ai ka bërë.</span> <span class="verse"><a name="5">5</a>Ai ka vendosur një dëshmi te Jakobi dhe ka vënë një ligj në Izrael, dhe ka urdhëruar etërit tanë që t'ua bëjnë të njohura bijve të tyre,</span> <span class="verse"><a name="6">6</a>me qëllim që brezi i ardhshëm t'i njohë së bashku me bijtë që do të lindin; dhe këta nga ana e tyre t'ua tregojnë bijve të tyre,</span> <span class="verse"><a name="7">7</a>dhe të vendosin te Perëndia besimin e tyre dhe të mos harrojnë veprat e Perëndisë, por të respektojnë urdhërimet e tij;</span> <span class="verse"><a name="8">8</a>dhe të mos jenë si etërit e tyre, një brez kokëfortë dhe rebel, një brez me zemër të paqëndrueshme dhe me një frymë jo besnike ndaj Perëndisë.</span> <span class="verse"><a name="9">9</a>Bijtë e Efraimit, njerëz të luftës, harkëtarë të zotë, kthyen shpinën ditën e betejës,</span> <span class="verse"><a name="10">10</a>nuk respektuan besëlidhjen e Perëndisë dhe nuk pranuan të ecnin sipas ligjit të tij,</span> <span class="verse"><a name="11">11</a>harruan veprat e tij dhe mrekullitë që u kishte treguar.</span> <span class="verse"><a name="12">12</a>Ai bëri mrekulli në prani të etërve të tyre, në vendin e Egjiptit dhe në fushën e Tsoanit.</span> <span class="verse"><a name="13">13</a>Ai e ndau detin dhe i bëri të kalojnë në mes të tij, dhe i mblodhi ujërat si një grumbull.</span> <span class="verse"><a name="14">14</a>Ditën drejtoi me anë të resë dhe tërë natën me një dritë zjarri.</span> <span class="verse"><a name="15">15</a>I çau shkëmbinjtë në shkretëtirë dhe i bëri të pijnë boll, si të ishte uji i humnerës së madhe.</span> <span class="verse"><a name="16">16</a>Nxori rrëket nga shkëmbi dhe bëri që të rridhnin ujëra si lumenj.</span> <span class="verse"><a name="17">17</a>Por ata vazhduan të mëkatojnë kundër tij dhe të ngrejnë krye kundër Shumë të Lartit në shkretëtirë,</span> <span class="verse"><a name="18">18</a>dhe e tunduan Perëndinë në zemër të tyre, duke kërkuar ushqim sipas dëshirave të tyre.</span> <span class="verse"><a name="19">19</a>Dhe folën kundër Perëndisë, duke thënë: &quot;A mund të shtrojë Perëndia një sofër në shkretëtirë?</span> <span class="verse"><a name="20">20</a>Ja, ai e goditi shkëmbin dhe prej tij dolën ujëra dhe vërshuan përrenj. A mund t'i japë bukë dhe mish popullit të tij?</span> <span class="verse"><a name="21">21</a>Dhe kështu Zoti i dëgjoi dhe u zemërua fort, dhe një zjarr u ndez kundër Jakobit dhe zemërimi kundër Izraelit u ndez,</span> <span class="verse"><a name="22">22</a>sepse nuk i kishin besuar Perëndisë dhe nuk kishin pasur besim në shpëtimin prej tij.</span> <span class="verse"><a name="23">23</a>Megjithatë ai i urdhëroi retë e sipërme dhe hapi dyert e qiellit,</span> <span class="verse"><a name="24">24</a>dhe bëri që mbi ta të binte mana për të ngrënë dhe u dha atyre grurin e qiellit.</span> <span class="verse"><a name="25">25</a>Njeriu hëngri bukën e engjëjve; ai u dërgoi atyre ushqime sa të ngopeshin.</span> <span class="verse"><a name="26">26</a>Ai bëri të ngrihet në qiell era e lindjes dhe në sajë të fuqisë së tij bëri të ngrihet era e jugut,</span> <span class="verse"><a name="27">27</a>bëri të binin mbi ta mish si pluhuri dhe zogj si rëra e detit.</span> <span class="verse"><a name="28">28</a>Bëri që këto të binin në mes të kampit të tyre, rreth çadrave të tyre.</span> <span class="verse"><a name="29">29</a>Kështu ata hëngrën sa u ngopën, sepse Perëndia u kishte siguruar atyre atë që ata kishin dëshiruar.</span> <span class="verse"><a name="30">30</a>Ata nuk kishin akoma kënaqur pangopësinë e tyre dhe kishin akoma ushqim në gojë,</span> <span class="verse"><a name="31">31</a>kur zemërimi i Perëndisë shpërtheu kundër tyre, vrau më të fuqishmit prej tyre dhe rrëzoi më të mirët e Izraelit.</span> <span class="verse"><a name="32">32</a>Megjithatë ata vazhduan të mëkatojnë dhe nuk u besuan mrekullive të tij.</span> <span class="verse"><a name="33">33</a>Atëherë ai harxhoi ditët e tyre në kotësi dhe vitet e tyre në tmerre të papritura.</span> <span class="verse"><a name="34">34</a>Kur i vriste, ata e kërkonin dhe ktheheshin të kërkonin Perëndinë me zell.</span> <span class="verse"><a name="35">35</a>Kujtoheshin që Perëndia ishte Kështjella e tyre dhe që Perëndia shumë i larti ishte Shpëtimtari i tyre.</span> <span class="verse"><a name="36">36</a>Por ata e mashtronin me gojën e tyre dhe e gënjenin me gjuhën e tyre.</span> <span class="verse"><a name="37">37</a>Në fakt zemra e tyre nuk ishte e qëndrueshme ndaj tij dhe ata nuk ishin besnikë ndaj besëlidhjes së tij.</span> <span class="verse"><a name="38">38</a>Por ai, që është i mëshirshëm, ua fali paudhësinë e tyre dhe nuk i shkatërroi, dhe shumë herë përmbajti zemërimin e tij dhe nuk e la indinjatën e tij të shpërthejë,</span> <span class="verse"><a name="39">39</a>duke mbajtur mend që ata ishin mish, një frymë që kalon dhe nuk kthehet më.</span> <span class="verse"><a name="40">40</a>Sa herë provokuan indinjatën e tij në shkretëtirë dhe e hidhëruar në vetmi!</span> <span class="verse"><a name="41">41</a>Po, ata iu drejtuan Perëndisë shumë herë dhe përsëri e provokuan të Shenjtin e Izraelit.</span> <span class="verse"><a name="42">42</a>Nuk e kujtuan më fuqinë e tij as ditën që i kishte çliruar nga armiku,</span> <span class="verse"><a name="43">43</a>kur ai kishte bërë mrekullitë e tij në Egjipt dhe në fushën e Tsoanit;</span> <span class="verse"><a name="44">44</a>i kishte shndërruar lumenjtë dhe rrjedhat e ujit të Egjiptasve në gjak, me qëllim që të mos pinin dot.</span> <span class="verse"><a name="45">45</a>Kishte dërguar kundër tyre mizëri mizash që t'i hanin dhe bretkosa që t'i shkatërronin.</span> <span class="verse"><a name="46">46</a>Ua kishte dhënë të korrat e tyre krimbave dhe frytin e mundit të tyre karkalecave.</span> <span class="verse"><a name="47">47</a>I kishte shkatërruar vreshtat e tyre me breshër dhe fiqtë e tyre të Egjiptit me ngrica.</span> <span class="verse"><a name="48">48</a>Kishte braktisur bagëtinë e tyre në mëshirë të breshërit dhe kopetë e tyre në mëshirë të rrufeve.</span> <span class="verse"><a name="49">49</a>Kishte lëshuar mbi ta zjarrin e zemërimit të tij, indinjatën, inatin dhe fatkeqësinë, një turmë lajmëtarësh të fatkeqësisë.</span> <span class="verse"><a name="50">50</a>I kishte hapur udhën zemërimit të tij dhe nuk i kishte kursyer nga vdekja, por ia kishte braktisur jetën e tyre murtajës.</span> <span class="verse"><a name="51">51</a>I kishte goditur në Egjipt gjithë të parëlindurit dhe prodhimet e para në çadrat e Kamit.</span> <span class="verse"><a name="52">52</a>Por e kishte bërë popullin e tij të ikte si bagëtia dhe e kishte çuar nëpër shkretëtirë sikur të ishte një kope.</span> <span class="verse"><a name="53">53</a>I kishte udhëhequr me siguri dhe ata nuk patën frikë, por deti i kishte përpirë armiqtë e tyre.</span> <span class="verse"><a name="54">54</a>Dhe ai i solli kështu në tokën e tij të shenjtë, në malin që dora e djathtë e tij kishte pushtuar.</span> <span class="verse"><a name="55">55</a>I dëboi kombet para tyre dhe u caktoi atyre me short trashëgiminë, dhe bëri që fiset e Izraelit të banonin në çadrat e tyre.</span> <span class="verse"><a name="56">56</a>Por ata u orvatën dhe provokuan indinjatën e Perëndisë shumë të lartë dhe nuk respektuan statutet e tij.</span> <span class="verse"><a name="57">57</a>U tërhoqën madje prapa dhe u suallën në mënyrë të pabesë ashtu si etërit e tyre, dhe devijuan si një hark që gabon;</span> <span class="verse"><a name="58">58</a>provokuan zemërimin e tij me vendet e tyre të larta dhe e bënë ziliqar me skulpturat e tyre.</span> <span class="verse"><a name="59">59</a>Perëndia dëgjoi dhe u zemërua, dhe ndjeu një neveri të madhe për Izraelin.</span> <span class="verse"><a name="60">60</a>Kështu ai braktisi tabernakullin e Shilohut, çadrën që kishte ngritur midis njerëzve;</span> <span class="verse"><a name="61">61</a>dhe e la forcën e tij të bjerë rob dhe lavdinë e tij në dorë të armikut.</span> <span class="verse"><a name="62">62</a>Ia braktisi popullin e tij shpatës dhe u zemërua shumë kundër trashëgimisë së tij.</span> <span class="verse"><a name="63">63</a>Zjarri i konsumoi të rinjtë e tyre dhe virgjëreshat e tyre nuk patën asnjë këngë dasme.</span> <span class="verse"><a name="64">64</a>Priftërinjtë e tyre u vranë nga shpata dhe gratë e reja nuk mbajtën zi.</span> <span class="verse"><a name="65">65</a>Pastaj Zoti u zgjua si nga gjumi, ashtu si një trim që bërtet nën ndikimin e verës.</span> <span class="verse"><a name="66">66</a>I goditi armiqtë e tij në kurriz dhe i mbuloi me një turp të përjetshëm.</span> <span class="verse"><a name="67">67</a>Hodhi poshtë çadrën e Jozefit dhe nuk zgjodhi fisin e Efraimit,</span> <span class="verse"><a name="68">68</a>por zgjodhi fisin e Judës, malin e Sionit, që ai e do.</span> <span class="verse"><a name="69">69</a>Ndërtoi shenjtëroren e tij, ashtu si vëndet shumë të larta, ashtu si tokat që ka krijuar përjetë.</span> <span class="verse"><a name="70">70</a>Dhe zgjodhi Davidin, shërbëtorin e tij, dhe e mori nga vatha e dhenve,</span> <span class="verse"><a name="71">71</a>dhe e mori nga delet që mëndnin për të kullotur Jakobin, popullin e tij dhe Izraelin, trashëgiminë e tij.</span> <span class="verse"><a name="72">72</a>Dhe ai bëri që të kullosnin me ndershmërinë e zemrës së tyre dhe i udhëhoqi me shkathtësinë e duarve të tij.</span> </p></div</div></div></body></html>