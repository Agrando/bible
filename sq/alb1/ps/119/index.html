<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 119</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/119"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 119</strong></div><p><span class="verse"><a name="1">1</a>Lum ata që kanë një rrugë pa njollë dhe që ecin me ligjin e Zotit.</span> <span class="verse"><a name="2">2</a>Lum ata që respektojnë mësimet e tij, që e kërkojnë me gjithë zemër</span> <span class="verse"><a name="3">3</a>dhe nuk kryejnë të keqen, por ecin në rrugët e tij.</span> <span class="verse"><a name="4">4</a>Ti na ke urdhëruar të respektojmë urdhërimet e tua me kujdes.</span> <span class="verse"><a name="5">5</a>Oh, rrugët e mia qofshin të qëndrueshme në respektimin e statuteve të tua.</span> <span class="verse"><a name="6">6</a>Atëherë nuk do të turpërohem, kur të kem parasysh të gjitha urdhërimet e tua.</span> <span class="verse"><a name="7">7</a>Do të të kremtoj me zemër të drejtë ndërsa mësoj dekretet e tua të drejta.</span> <span class="verse"><a name="8">8</a>Do të respektoj statutet e tua, mos më braktis plotësisht.</span> <span class="verse"><a name="9">9</a>Si mundet një i ri të bëjë rrugën e tij të pastër? Duke e ruajtur me fjalën tënde.</span> <span class="verse"><a name="10">10</a>Të kam kërkuar me gjithë zemër; mos më lër të devijoj nga urdhërimet e tua.</span> <span class="verse"><a name="11">11</a>E kam ruajtur fjalën tënde në zemrën time, që të mos mëkatoj kundër teje.</span> <span class="verse"><a name="12">12</a>Ti je i bekuar, o Zot, më mëso statutet e tua.</span> <span class="verse"><a name="13">13</a>Me buzët e mia kam numëruar të gjitha dekretet e gojës sate.</span> <span class="verse"><a name="14">14</a>Gëzohem duke ndjekur porositë e tua, ashtu sikur të zotëroja tërë pasuritë.</span> <span class="verse"><a name="15">15</a>Do të mendoj thellë mbi urdhërimet e tua dhe do të marrë në konsideratë shtigjet e tua.</span> <span class="verse"><a name="16">16</a>Do të kënaqem me statutet e tua dhe nuk do ta harroj fjalën tënde.</span> <span class="verse"><a name="17">17</a>Bëji të mirë shërbëtorit tënd, dhe unë do të jetoj dhe do të respektoj fjalën tënde.</span> <span class="verse"><a name="18">18</a>Hapi sytë e mi dhe unë do të sodit mrekullitë e ligjit tënd.</span> <span class="verse"><a name="19">19</a>Unë jam i huaji mbi dhe; mos m'i fshih urdhërimet e tua.</span> <span class="verse"><a name="20">20</a>Shpirti im tretet nga dëshira e dekreteve të tua në çdo kohë.</span> <span class="verse"><a name="21">21</a>Ti i qorton kryelartët, që janë të mallkuar, sepse largohen nga urdhërimet e tua.</span> <span class="verse"><a name="22">22</a>Hiq prej meje turpin dhe përbuzjen, sepse unë i kam respektuar porositë e tua.</span> <span class="verse"><a name="23">23</a>Edhe sikur princat të ulen dhe të flasin kundër teje, shërbëtori yt do të mendohet thellë mbi ligjet e tua.</span> <span class="verse"><a name="24">24</a>Porositë e tua janë gëzimi im dhe këshilltarët e mi.</span> <span class="verse"><a name="25">25</a>Unë bie përmbys në pluhur; më ringjall sipas fjalës sate.</span> <span class="verse"><a name="26">26</a>Të kam treguar rrugët e mia, dhe ti më je përgjigjur; më mëso statutet e tua.</span> <span class="verse"><a name="27">27</a>Më bëj që të kuptoj rrugën e urdhërimeve të tua, dhe unë do të mendohem thellë mbi mrekullitë e tua.</span> <span class="verse"><a name="28">28</a>Jeta ime tretet në dhimbje; më jep forcë sipas fjalës sate.</span> <span class="verse"><a name="29">29</a>Mbamë larg nga gënjeshtra dhe, në hirin tënd, bëmë të njohur ligjin tënd.</span> <span class="verse"><a name="30">30</a>Kam zgjedhur rrugën e besnikërisë; i kam vënë dekretet e tua para vetes.</span> <span class="verse"><a name="31">31</a>Jam i lidhur me porositë e tua; o Zot, mos lejo që unë të hutohem.</span> <span class="verse"><a name="32">32</a>Do të veproj në rrugën e urdhërimeve të tua, sepse ti do të më zgjerosh zemrën.</span> <span class="verse"><a name="33">33</a>Më mëso, o Zot, rrugën e statuteve të tu dhe unë do ta ndjek deri në fund.</span> <span class="verse"><a name="34">34</a>Më jep mënçuri dhe unë do ta ruaj ligjin tënd; po, do ta respektoj me gjithë zemër.</span> <span class="verse"><a name="35">35</a>Më bëj të ec në rrugën e urdhërimeve të tua, sepse në to gjej kënaqësinë time.</span> <span class="verse"><a name="36">36</a>Përkule zemrën time parimeve të tua dhe jo lakmisë.</span> <span class="verse"><a name="37">37</a>Largoji sytë e mi nga gjërat e kota dhe gjallëromë në rrugët e tua.</span> <span class="verse"><a name="38">38</a>Mbaje fjalën tënde shërbëtorit tënd, që ka frikë nga ty.</span> <span class="verse"><a name="39">39</a>Largo nga unë fyerjet e rënda, që më trëmbin, sepse dekretet e tua janë të mira.</span> <span class="verse"><a name="40">40</a>Ja, unë dëshiroj me zjarr urdhërimet e tua; gjallëromë në drejtësinë tënde.</span> <span class="verse"><a name="41">41</a>Le të më arrijë shpirtmadhësia jote, o Zot, dhe shpëtimi yt sipas fjalës sate.</span> <span class="verse"><a name="42">42</a>Kështu do të mund t'i përgjigjem atij që më fyen, sepse kam besim te fjala jote.</span> <span class="verse"><a name="43">43</a>Mos hiq plotësisht nga goja ime fjalën e së vërtetës, sepse unë kam shpresë te dekretet e tua.</span> <span class="verse"><a name="44">44</a>Kështu do të respektoj ligjin tënd vazhdimisht, përjetë.</span> <span class="verse"><a name="45">45</a>Do të ec në liri, sepse kërkoj urdhërimet e tua.</span> <span class="verse"><a name="46">46</a>Do të flas për porositë e tua para mbretërve dhe nuk do të turpërohem.</span> <span class="verse"><a name="47">47</a>Do të kënaqem me urdhërimet e tua, sepse i dua.</span> <span class="verse"><a name="48">48</a>Do të ngre duart e mia drejt urdhërimeve të tua, sepse i dua, dhe do të mendohem thellë mbi statutet e tua.</span> <span class="verse"><a name="49">49</a>Mbaje mend fjalën që i ke dhënë shërbëtorit tënd, me të cilën me kë bërë të kem shpresa.</span> <span class="verse"><a name="50">50</a>Ky është përdëllimi im në pikëllim, që fjala jote më ka dhënë jetë.</span> <span class="verse"><a name="51">51</a>Kryelartët më mbulojnë me tallje, por unë nuk largohem nga ligji yt.</span> <span class="verse"><a name="52">52</a>Mbaj mend dekretet e tua të lashta, o Zot, dhe kjo më ngushëllon.</span> <span class="verse"><a name="53">53</a>Një indinjatë e madhe më pushton për shkak të të pabesëve që braktisin ligjin tënd.</span> <span class="verse"><a name="54">54</a>Statutet e tua kanë qenë kantikët e mi në shtëpinë e shtegëtimit tim.</span> <span class="verse"><a name="55">55</a>O Zot, unë kujtoj emrin tënd natën dhe respektoj ligjin tënd.</span> <span class="verse"><a name="56">56</a>Kjo ndodh sepse respektoj urdhërimet e tua.</span> <span class="verse"><a name="57">57</a>Ti je pjesa ime, o Zot, kam premtuar të respektoj fjalët e tua.</span> <span class="verse"><a name="58">58</a>Të jam lutur shumë, me gjihë zemër; ki mëshirë për mua sipas fjalës sate.</span> <span class="verse"><a name="59">59</a>Kam shqyrtuar rrugët e mia dhe i kam kthyer hapat e mia ndaj urdhërave të tua.</span> <span class="verse"><a name="60">60</a>Pa asnjë mëdyshje nxitova të respektoj urdhërimet e tua.</span> <span class="verse"><a name="61">61</a>Litarët e të pabesëve më kanë mbështjellë, por unë nuk e kam harruar ligjin tënd.</span> <span class="verse"><a name="62">62</a>Në mes të natës ngrihem që të të kremtoj, për shkak të dekreteve të tua të drejta.</span> <span class="verse"><a name="63">63</a>Unë jam shok i gjithë atyre që kanë frikë prej teje dhe i atyre që respektojnë urdhërimet e tua.</span> <span class="verse"><a name="64">64</a>O Zot, toka është e mbushur me mirësinë tënde; më mëso statutet e tua.</span> <span class="verse"><a name="65">65</a>Ti i ke bërë të mira shërbëtorit tënd, o Zot, sipas fjalës sate.</span> <span class="verse"><a name="66">66</a>Më mëso të gjykoj drejt dhe të kem njohje, sepse u besoj urdhërimeve të tua.</span> <span class="verse"><a name="67">67</a>Para se të pikëllohem endesha sa andej e këndej, por tani ndjek fjalën tënde.</span> <span class="verse"><a name="68">68</a>Ti je i mirë dhe bën të mira; më mëso statutet e tua.</span> <span class="verse"><a name="69">69</a>Kryelartët kanë trilluar kundër meje, por unë do të respektoj urdhërimet e tua me gjithë zemër.</span> <span class="verse"><a name="70">70</a>Zemra e tyre është e pandjeshme si dhjami; por unë kënaqem me ligjin tënd.</span> <span class="verse"><a name="71">71</a>Ka qenë një e mirë për mua të jem pikëlluar, që kështu të mësoja statutet e tua.</span> <span class="verse"><a name="72">72</a>Ligji i gojës sate për mua është më i çmuar se mijëra monedha ari dhe argjendi.</span> <span class="verse"><a name="73">73</a>Duart e tua më kanë bërë dhe më kanë dhënë trajtë; më jep zgjuarësi që të mund të mësoj urdhërimet e tua.</span> <span class="verse"><a name="74">74</a>Ata që kanë frikë prej teje do të më shohin dhe do të kënaqen, sepse pata shpresë në fjalën tënde.</span> <span class="verse"><a name="75">75</a>Unë e di, o Zot, që dekretet e tua janë të drejta, dhe që ti më ke hidhëruar në besnikërinë tënde.</span> <span class="verse"><a name="76">76</a>Mirësia jote qoftë përdëllimi im, sipas fjalës që i ke dhënë shërbëtorit tënd.</span> <span class="verse"><a name="77">77</a>Ardhshin tek unë dhemshuritë e tua të mëdha dhe kështu paça mundësi të jetoj, sepse ligji yt është kënaqësia ime.</span> <span class="verse"><a name="78">78</a>U ngatërrofshin mëndjemëdhenjtë, sepse më trajtojnë në mënyrë të padrejtë dhe pa arsye; por unë mendohem shumë mbi urdhërimet e tua.</span> <span class="verse"><a name="79">79</a>Le të drejtohen tek unë ata që kanë frikë nga ti dhe ata që njohin urdhërat e tua.</span> <span class="verse"><a name="80">80</a>Le të jetë zemra ime e paqortueshme lidhur me statutet e tua, me qëllim që unë të mos ngatërrohem.</span> <span class="verse"><a name="81">81</a>Shpirti im shkrihet nga dëshira e zjarrtë e shpëtimit tënd; unë kam shpresë në fjalën tënde.</span> <span class="verse"><a name="82">82</a>Sytë e mi dobësohen duke pritur të shkojë në vend fjala jote, ndërsa them: &quot;Kur do të më ngushëllosh?&quot;.</span> <span class="verse"><a name="83">83</a>Ndonëse jam bërë si një calik i ekspozuar në tym, nuk i kam harruar statutet e tua.</span> <span class="verse"><a name="84">84</a>Sa janë ditët e shërbëtorit tënd? Kur do t'u vish hakut atyre që më ndjekin?</span> <span class="verse"><a name="85">85</a>Mëndjemëdhenjtë kanë hapur gropa për mua; ata nuk veprojnë sipas ligjit tënd.</span> <span class="verse"><a name="86">86</a>Tërë urdhërimet e tua meritojnë besim; më përndjekin pa të drejtë; ndihmomë.</span> <span class="verse"><a name="87">87</a>Më kanë eliminuar gati gati nga toka, por unë nuk i kam braktisur urdhërimet e tua.</span> <span class="verse"><a name="88">88</a>Gjallëromë sipas mirësisë sate, dhe unë do të respektoj porositë e gojës sate.</span> <span class="verse"><a name="89">89</a>Gjithnjë, o Zot, fjala jote është e qëndrueshme në qiejtë.</span> <span class="verse"><a name="90">90</a>Besnikëria jote vazhdon brez pas brezi; ti e ke vendosur tokën dhe ajo ekziston.</span> <span class="verse"><a name="91">91</a>Qielli dhe toka ekzistojnë deri në ditën e sotme, sepse çdo gjë është në shërbimin tënd.</span> <span class="verse"><a name="92">92</a>Në qoftë se ligji yt nuk do të kishte qenë kënaqësia ime, do të isha zhdukur në pikëllimin tim.</span> <span class="verse"><a name="93">93</a>Nuk do t'i harroj kurrë urdhërimet e tua, sepse me anë të tyre ti më ke dhënë jetën.</span> <span class="verse"><a name="94">94</a>Unë jam yti; shpëtomë, sepse kam kërkuar urdhërimet e tua.</span> <span class="verse"><a name="95">95</a>Të pabesët më zënë pusi që unë të vdes, por unë do të mbështetem në parimet e tua.</span> <span class="verse"><a name="96">96</a>Pashë caqet e çdo gjëje të përsour, por urdhërimi yt nuk ka asnjë cak.</span> <span class="verse"><a name="97">97</a>Oh, sa shumë e dua ligjin tënd! Ai është përsiatja ime gjithë ditën.</span> <span class="verse"><a name="98">98</a>Urdhërimet e tua më bëjnë më të urtë se armiqtë e mi, sepse janë gjithnjë me mua.</span> <span class="verse"><a name="99">99</a>Kuptoj më shumë se të gjithë mësuesit e mi, sepse urdhërimet e tua janë përsiatja ime.</span> <span class="verse"><a name="100">100</a>Kam më tepër zgjuarësi se pleqtë, sepse respektoj urdhërimet e tua.</span> <span class="verse"><a name="101">101</a>Kam përmbajtur hapat e mia nga çdo shteg i keq, për të respektuar fjalën tënde.</span> <span class="verse"><a name="102">102</a>Nuk jam larguar nga dekretet e tua, sepse ti vetë më ke mësuar.</span> <span class="verse"><a name="103">103</a>Sa të ëmbla janë fjalët e tua në gojën time! Janë më të ëmbla se mjalti në gojën time.</span> <span class="verse"><a name="104">104</a>Me anë të urdhërimeve të tua unë përfitoj zgjuarësinë; prandaj urrej çdo shteg falsiteti.</span> <span class="verse"><a name="105">105</a>Fjala jote është një llambë në këmbën time dhe një dritë në shtegun tim.</span> <span class="verse"><a name="106">106</a>Unë jam betuar dhe do ta mbaj betimin që të respektoj dekretet e tua të drejta.</span> <span class="verse"><a name="107">107</a>Unë jam shumë i pikëlluar, gjallëromë, o Zot, sipas fjalës sate.</span> <span class="verse"><a name="108">108</a>O Zot, prano ofertat spontane të gojës sime dhe mësomë dekretet e tua.</span> <span class="verse"><a name="109">109</a>Ndonëse e kam gjithnjë shpirtin në pëllëmbë të dorës, nuk e harroj ligjin tënd.</span> <span class="verse"><a name="110">110</a>Të pabesët më kanë ngritur kurthe, por unë nuk jam larguar nga udhërimet e tua.</span> <span class="verse"><a name="111">111</a>Porositë e tua janë trashëgimia ime përjetë; ato janë gëzimi i zemrës sime.</span> <span class="verse"><a name="112">112</a>Jam zotuar me gjithë zemër për t'i zbatuar në praktikë statutet e tua përjetë, deri në fund.</span> <span class="verse"><a name="113">113</a>Unë i urrej njerëzit që gënjejnë, por e dua ligjin tënd.</span> <span class="verse"><a name="114">114</a>Ti je streha ime dhe mburoja ime; unë shpresoj në fjalën tënde.</span> <span class="verse"><a name="115">115</a>Largohuni, o njerëz të këqij, sepse unë dua të respektoj urdhërimet e Perëndisë tim.</span> <span class="verse"><a name="116">116</a>Më ndihmo sipas fjalës sate, që unë të jetoj, dhe të mos lejoj të ketë hutim në shpresën time.</span> <span class="verse"><a name="117">117</a>Përforcomë dhe unë do të shpëtoj, dhe do t'i kem gjithnjë statutet e tua përpara syve të mi.</span> <span class="verse"><a name="118">118</a>Ti i hedh poshtë të gjithë ata që largohen nga statutet e tua, sepse mashtrimi i tyre është gënjeshtër.</span> <span class="verse"><a name="119">119</a>Ti zhduk si fundërrina tërë të pabesët e tokës; prandaj unë i dua porositë e tua.</span> <span class="verse"><a name="120">120</a>Mishi im dridhet i tëri nga frika jote, dhe unë kam frikë nga dekretet e tua.</span> <span class="verse"><a name="121">121</a>Unë kam bërë atë që është e ndershme dhe e drejtë; mos më braktis në duart e shtypësve të mi.</span> <span class="verse"><a name="122">122</a>Jepi siguri dhe mbarësi shërbëtorit tënd, dhe mos lejo që mëndjemëdhenjtë të më shtypin.</span> <span class="verse"><a name="123">123</a>Sytë e mi dobësohen duke kërkuar shpëtimin tënd dhe fjalën e drejtësisë sate.</span> <span class="verse"><a name="124">124</a>Kujdesu për shërbëtorin tënd sipas mirësisë sate dhe mësomë statutet e tua.</span> <span class="verse"><a name="125">125</a>Unë jam shërbëtori yt; më jep mendje, që të mund të njoh porositë e tua.</span> <span class="verse"><a name="126">126</a>Éshtë koha, o Zot, që të veprosh; ata kanë anuluar ligjin tënd.</span> <span class="verse"><a name="127">127</a>Për këtë arësye unë i dua urdhërimet e tua më tepër se ari; po, më tepër se ari i kulluar.</span> <span class="verse"><a name="128">128</a>Për këtë arësye i konsideroj të drejta urdhërimet e tua dhe urrej çdo shteg të gënjeshtrës.</span> <span class="verse"><a name="129">129</a>Porositë e tua janë të mrekullueshme, prandaj shpirti im i respekton.</span> <span class="verse"><a name="130">130</a>Zbulimi i fjalëve të tua ndriçon dhe u jep mendje njerëzve të thjeshtë.</span> <span class="verse"><a name="131">131</a>Unë hap gojën time dhe psherëtij, nga dëshira e madhe e porosive të tua.</span> <span class="verse"><a name="132">132</a>Kthehu nga unë dhe ki mëshirë për mua, ashtu si bën me ata që e duan emrin tënd.</span> <span class="verse"><a name="133">133</a>Stabilizoi hapat e mia sipas fjalëve të tua dhe mos lejo që asnjë paudhësi të më sundojë.</span> <span class="verse"><a name="134">134</a>Më çliro nga shtypja e njerëzve dhe unë do të respektoj urdhërimet e tua.</span> <span class="verse"><a name="135">135</a>Bëj që të shkëlqejë fytyra jote mbi shërbëtorin tënd dhe më mëso statutet e tua.</span> <span class="verse"><a name="136">136</a>Rrëke lotësh zbresin nga sytë e mi, sepse nuk respektohet ligji yt.</span> <span class="verse"><a name="137">137</a>Ti je i drejtë, o Zot, dhe dekretet e tua janë të drejta.</span> <span class="verse"><a name="138">138</a>Ti i ke përcaktuar porositë e tua me drejtësi dhe me besnikëri të madhe.</span> <span class="verse"><a name="139">139</a>Zelli im të tret, sepse armiqtë e mi kanë harruar fjalët e tua.</span> <span class="verse"><a name="140">140</a>Fjala jote është e pastër nga çdo zgjyrë; prandaj shërbëtori yt e do.</span> <span class="verse"><a name="141">141</a>Jam i vogël dhe i përbuzur, por nuk i harroi udhërimet e tua.</span> <span class="verse"><a name="142">142</a>Drejtësia jote është një drejtësi e përjetshme dhe ligji yt është i vërtetë.</span> <span class="verse"><a name="143">143</a>Ankthi dhe shqetësimi më kanë pushtuar, por urdhërimet e tua janë gëzimi im.</span> <span class="verse"><a name="144">144</a>Porositë e tua janë të drejta përjetë; më jep mendje dhe unë do të jetoj.</span> <span class="verse"><a name="145">145</a>Unë bërtas me gjithë zemër; përgjigjmu, o Zot, dhe unë do të respektoj statutet e tua.</span> <span class="verse"><a name="146">146</a>Unë të kërkoj; shpëtomë, dhe do të respektoj porositë e tua.</span> <span class="verse"><a name="147">147</a>Unë zgjohem para agimit dhe bërtas; unë kam shpresë te fjala jote.</span> <span class="verse"><a name="148">148</a>Sytë e mi paraprijnë natën për të menduar thellë fjalën tënde.</span> <span class="verse"><a name="149">149</a>Dëgjo zërin tim sipas mirësisë sate; o Zot, gjallëromë sipas dekretit tënd të drejtë.</span> <span class="verse"><a name="150">150</a>Kam afër vetes ata që ndjekin të keqen, por ata janë larg ligjit tënd.</span> <span class="verse"><a name="151">151</a>Ti je afër, o Zot, dhe të gjitha urdhërimet e tua janë të vërteta.</span> <span class="verse"><a name="152">152</a>Prej shumë kohe kam mësuar urdhërimet e tua, të cilat i ke vendosur përjetë.</span> <span class="verse"><a name="153">153</a>Merr parasysh pikëllimin tim dhe më çliro, sepse nuk e kam harruar ligjin tënd.</span> <span class="verse"><a name="154">154</a>Mbro çështjen time dhe më shpengo; më gjallëro sipas fjalës sate.</span> <span class="verse"><a name="155">155</a>Shpëtimi është larg nga të pabesët, sepse ata nuk kërkojnë statutet e tua.</span> <span class="verse"><a name="156">156</a>Dhemshuritë e tua janë të mëdha, o Zot; më gjallëro sipas dekreteve të tua të drejta.</span> <span class="verse"><a name="157">157</a>Persekutuesit e mi dhe armiqtë e mi janë të shumtë; por unë nuk largohem nga porositë e tua.</span> <span class="verse"><a name="158">158</a>I pashë të pabesët dhe i urrej, sepse nuk respektojnë fjalën tënde.</span> <span class="verse"><a name="159">159</a>Ki parasysh sa i dua urdhërimet e tua! O Zot, gjallëromë sipas mirësisë sate.</span> <span class="verse"><a name="160">160</a>Shuma e fjalës sate është e vërteta; dhe të gjitha dekretet e tua të drejta qëndrojnë përjetë.</span> <span class="verse"><a name="161">161</a>Princat më përndjekin pa arësye, por zemra ime ka shumë frikë nga fjala jote.</span> <span class="verse"><a name="162">162</a>Unë ndjej një gëzim të madh në fjalën tënde, ashtu si ai që gjen një plaçkë të madhe.</span> <span class="verse"><a name="163">163</a>Urrej dhe s'e shoh dot me sy gënjeshtrën, por e dua ligjin tënd.</span> <span class="verse"><a name="164">164</a>Të lëvdoj shtatë herë në ditë për dekretet e tua të drejta.</span> <span class="verse"><a name="165">165</a>Paqe të madhe kanë ata që e duan ligjin tënd, dhe nuk ka asgjë që mund t'i rrëzojë.</span> <span class="verse"><a name="166">166</a>O Zot, unë shpresoj në shpëtimin tënd dhe i zbatoj në praktikë urdhërimet e tua.</span> <span class="verse"><a name="167">167</a>Unë kam respektuar porositë e tua dhe i dua me të madhe.</span> <span class="verse"><a name="168">168</a>Kam respektuar urdhërimet e tua dhe porositë e tua, sepse të gjitha rrugët janë para teje.</span> <span class="verse"><a name="169">169</a>Le të arrijë deri te ti britma ime, o Zot; me jep mendja sipas fjalës sate.</span> <span class="verse"><a name="170">170</a>Le të arrijë deri te ti lutja ime, çliromë sipas fjalës sate.</span> <span class="verse"><a name="171">171</a>Buzët e mia do të përhapin lavde, me qëllim që ti të më mësosh statutet e tua.</span> <span class="verse"><a name="172">172</a>Gjuha ime do të shpallë fjalën tënde, sepse tërë urdhërimet e tua janë të drejta.</span> <span class="verse"><a name="173">173</a>Dora jote më ndihmoftë, sepse unë kam zgjedhur urdhërimet e tua.</span> <span class="verse"><a name="174">174</a>Unë dëshiroj me zjarr shpëtimin tënd, o Zot, dhe ligji yt është gëzimi im.</span> <span class="verse"><a name="175">175</a>Le të kem mundësi të jetoj që të të lëvdoj, dhe le të më ndihmojnë dekretet e tua.</span> <span class="verse"><a name="176">176</a>Unë po endem si një dele e humbur. Kërko shërbëtorin tënd, sepse unë nuk i harroi urdhërimet e tua.</span> </p></div</div></div></body></html>