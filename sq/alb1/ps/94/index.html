<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 94</strong></div><p><span class="verse"><a name="1">1</a>O Perëndi i hakmarrjes, o Zot, Perëndi i hakmarrjeve, shkëlqe.</span> <span class="verse"><a name="2">2</a>Çohu, o gjykatës i tokës, dhe jepu shpërblimin mëndjemëdhenjve.</span> <span class="verse"><a name="3">3</a>Deri kur të pabesët, o Zot, deri kur të pabesët do të triumfojnë?</span> <span class="verse"><a name="4">4</a>Ata vjellin fjalë dhe mbajnë fjalime të paturpshme; të gjithë ata që kryejnë paudhësi flasin me arrogancë.</span> <span class="verse"><a name="5">5</a>Ata marrin nëpër këmbë popullin tënd, o Zot, dhe shtypin trashëgiminë tënde.</span> <span class="verse"><a name="6">6</a>Vrasin gruan e ve dhe të huajin, dhe vrasin jetimët,</span> <span class="verse"><a name="7">7</a>dhe thonë: &quot;Zoti nuk shikon, Perëndia i Jakobit nuk kupton&quot;.</span> <span class="verse"><a name="8">8</a>Kërkoni të kuptoni, o njerëz të pamend midis popullit; dhe ju budallenj, kur do të bëheni të zgjuar?</span> <span class="verse"><a name="9">9</a>Ai që ka vënë veshin, a nuk dëgjon? Ai që ka formuar syrin, a nuk shikon?</span> <span class="verse"><a name="10">10</a>Ai që ndreq kombet, a nuk do t'i dënojë ata, ai që i mëson diturinë njeriut?</span> <span class="verse"><a name="11">11</a>Zoti i njeh mendimet e njeriut dhe e di që nuk janë veçse kotësi.</span> <span class="verse"><a name="12">12</a>Lum ai njeri që ti ndreq, o Zot, dhe që ti mëson sipas ligjit tënd,</span> <span class="verse"><a name="13">13</a>për t'i dhënë prehje në ditët e fatkeqësisë, deri sa t'i hapet gropa të pabesit.</span> <span class="verse"><a name="14">14</a>Sepse Zoti nuk ka për të hedhur poshtë popullin e tij dhe nuk ka për të braktisur trashëgiminë e tij.</span> <span class="verse"><a name="15">15</a>Gjykimi do të mbështetet përsëri mbi drejtësinë, dhe tërë ata që janë të drejtë nga zemra do t'i shkojnë pas.</span> <span class="verse"><a name="16">16</a>Kush do të ngrihet në favorin tim kundër njerëzve të këqij? Kush do të më dalë krah kundër atyre që kryejnë paudhësi?</span> <span class="verse"><a name="17">17</a>Në qoftë se Zoti nuk do të më kishte ndihmuar, do të kisha përfunduar shpejt në vendin e heshtjes.</span> <span class="verse"><a name="18">18</a>Kur thashë: &quot;Këmba ime ngurron&quot;, mirësia jote, o Zot, më ka përkrahur.</span> <span class="verse"><a name="19">19</a>Kur një numër i madh shqetësimesh më mbysnin, përdëllimet e tua më jepnin zemër.</span> <span class="verse"><a name="20">20</a>Do të jetë vallë aleati yt gjykata e padrejtë, që thur padrejtësi në emër të ligjit?</span> <span class="verse"><a name="21">21</a>Ata mblidhen tok kundër të drejtit dhe dënojnë gjakun e pafajshëm.</span> <span class="verse"><a name="22">22</a>Por Zoti është kështjella ime dhe Perëndia im është kalaja në të cilën gjej strehë.</span> <span class="verse"><a name="23">23</a>Ai do të lëshojë mbi ta ligësinë e tyre dhe do t'i bëjë të vdesin për shkak të paudhësisë së tyre; Zoti, Perëndia ynë, do t'i shkatërrojë.</span> </p></div</div></div></body></html>