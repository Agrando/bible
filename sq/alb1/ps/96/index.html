<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 96</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/96"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 96</strong></div><p><span class="verse"><a name="1">1</a>Këndojini Zotit një këngë të re, këndojini Zotit, o banorë të të gjithë tokës!</span> <span class="verse"><a name="2">2</a>Këndojini Zotit, bekoni emin e tij; lajmëroni çdo ditë shpëtimin e tij.</span> <span class="verse"><a name="3">3</a>Shpallni lavdinë e tij midis kombeve dhe mekullitë e tij midis tërë popujve.</span> <span class="verse"><a name="4">4</a>Sepse Zoti është i madh dhe i denjë për lëvdimin më të lartë; nga ai duhet të kemi frikë përmbi gjithë perënditë e tjera.</span> <span class="verse"><a name="5">5</a>Sepse gjithë perënditë e kombeve janë idhuj, por Zoti ka bërë qiejtë.</span> <span class="verse"><a name="6">6</a>Shkëlqimi dhe madhështia janë para tij, forca dhe bukuria janë në shenjtëroren e tij.</span> <span class="verse"><a name="7">7</a>Jepini Zotit, o familje të popujve, jepini Zotit lavdi dhe forcë.</span> <span class="verse"><a name="8">8</a>Jepini Zotit lavdinë që i takon emrit të tij, çojini oferta dhe ejani në oborret e tij.</span> <span class="verse"><a name="9">9</a>Bini përmbys përpara Zotit në shkëlqimin e shenjtërisë së tij, dridhuni para tij, o banorë të të gjithë tokës.</span> <span class="verse"><a name="10">10</a>U thoni gjithë kombeve: &quot;Zoti mbretëron; bota është vendosur mirë dhe nuk do të luajë nga vendi; ai do t'i gjykojë popujt me drejtësi&quot;.</span> <span class="verse"><a name="11">11</a>Le të gëzohen qiejtë dhe të gëzohet toka; le të zhurmojë deti dhe gjithçka gjindet në të.</span> <span class="verse"><a name="12">12</a>Le të ngazëllohet fusha dhe gjithçka gjindet në të. Atëherë tërë drurët e pyllit do të lëshojnë britma gëzimi përpara Zotit,</span> <span class="verse"><a name="13">13</a>sepse ai vjen, vjen për të gjykuar tokën. Ai do ta gjykojë botën me drejtësi dhe popujt në besnikërinë e tij.</span> </p></div</div></div></body></html>