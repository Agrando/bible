<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 16</strong></div><p><span class="verse"><a name="1">1</a>Më mbro, o Perëndi, sepse unë po kërkoj strehë te ti.</span> <span class="verse"><a name="2">2</a>I thashë Zotit: &quot;Ti je Zoti im; nuk kam asnjë të mirë veç teje&quot;.</span> <span class="verse"><a name="3">3</a>Gjithë dashuria ime është vendosur te njerëzit e shenjtë dhe të nderuar që janë mbi tokë.</span> <span class="verse"><a name="4">4</a>Dhembjet e atyre që turren pas perëndive të tjera do të shumëzohen; unë nuk do t'i derdh libacionet e tyre të gjakut dhe nuk do të shqiptoj me buzët e mia emrat e tyre.</span> <span class="verse"><a name="5">5</a>Zoti është pjesa ime nga trashëgimia dhe kupa ime; ti, o Zot, ruaje fort atë që më ka rënë në short.</span> <span class="verse"><a name="6">6</a>Mua fati më ka rënë në vende të këndshme; po, një trashëgimi e bukur më ka rënë.</span> <span class="verse"><a name="7">7</a>Unë do të bekoj Zotin që më këshillon; zemra ime më mëson edhe natën.</span> <span class="verse"><a name="8">8</a>Unë e kam vënë vazhdimisht Zotin përpara syve të mi; duke qenë se ai rri në të djathtën time, unë nuk do të hiqem kurrë nga vendi.</span> <span class="verse"><a name="9">9</a>Prandaj zemra ime gëzohet dhe shpirti im ngazëllon për lavdinë e trashëgimisë sime; edhe mishi im do të qëndrojë tërë besim dhe në siguri,</span> <span class="verse"><a name="10">10</a>sepse ti nuk do ta lësh shpirtin tim në Sheol dhe nuk do të lejosh që i Shenjti yt të shohë korruptimin.</span> <span class="verse"><a name="11">11</a>Ti do të më tregosh shtegun e jetës; ka shumë gëzim në praninë tënde; në të djathtën tënde ka kënaqësi në përjetësi.</span> </p></div</div></div></body></html>