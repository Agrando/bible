<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 18</strong></div><p><span class="verse"><a name="1">1</a>&quot;Të dua, o Zot, forca ime.</span> <span class="verse"><a name="2">2</a>Zoti është kështjella ime, fortesa ime dhe çliruesi im, Perëndia im, shkëmbi im ku gjej strehë, mburoja ime, fuqia e shpëtimit tim, streha ime e i lartë.</span> <span class="verse"><a name="3">3</a>Unë i kërkoj ndihmë Zotit, që është i denjë për t'u lëvduar, dhe kështu shpëtoj nga armiqtë e mi.</span> <span class="verse"><a name="4">4</a>Dhembje vdekjeje më kishin pushtuar dhe përrenj njerëzish të kobshëm më kishin tmerruar.</span> <span class="verse"><a name="5">5</a>Ankthet e Sheolit më kishin rrethuar dhe leqet e vdekjes më rrinin përpara.</span> <span class="verse"><a name="6">6</a>Në ankthin tim kërkova Zotin dhe i klitha Perëndisë tim; ai e dëgjoi zërin tim nga tempulli i tij dhe zëri im arriti para tij, në veshët e tij.</span> <span class="verse"><a name="7">7</a>Atëherë dheu u trondit dhe u drodh; edhe themelet e maleve luajtën dhe ranë, sepse ai ishte zemëruar shumë.</span> <span class="verse"><a name="8">8</a>Një tym i dilte nga flegrat e tij dhe një zjarr shkatërrimtar dilte nga goja e tij; nga ai shpërthenin thëngjij.</span> <span class="verse"><a name="9">9</a>Ai i uli qiejtë dhe zbriti me një mjegull të dendur poshtë këmbëve të tij;</span> <span class="verse"><a name="10">10</a>i kishte hipur një kerubini dhe fluturonte; fluturonte shpejt mbi krahët e erës.</span> <span class="verse"><a name="11">11</a>Me terrin ai kishte bërë velin e tij dhe si shatorre rreth vetes kishte vënë errësirën e ujërave dhe retë e dendura të qiellit.</span> <span class="verse"><a name="12">12</a>Nga shkëlqimi që e paraprinte dilnin re të dendura, brësher dhe thëngjij.</span> <span class="verse"><a name="13">13</a>Zoti gjëmoi në qiejtë dhe Shumë i Larti bëri që të dëgjohet zëri i tij me breshër dhe me thëngjij.</span> <span class="verse"><a name="14">14</a>Hodhi shigjetat e tij dhe i shpërndau armiqtë; lëshoi një numër të madh rrufesh dhe i bëri të ikin me vrap.</span> <span class="verse"><a name="15">15</a>Në qortimin tënd, o Zot, në shfryrjen e erës nga flegrat e tua, shtretërit e lumenjve u dukën dhe themelet e botës u zbuluan.</span> <span class="verse"><a name="16">16</a>Ai nga lart shtriu dorën, më mori dhe më nxori jashtë ujërave të shumta.</span> <span class="verse"><a name="17">17</a>Më çliroi nga armiku im i fuqishëm dhe nga ata që më urrenin, sepse ishin më të fortë se unë.</span> <span class="verse"><a name="18">18</a>Ata u vërsulën kundër meje ditën e fatkeqësisë sime, por Zoti mbajti anën time,</span> <span class="verse"><a name="19">19</a>dhe më nxori jashtë, larg; më çliroi sepse më do.</span> <span class="verse"><a name="20">20</a>Zoti më ka shpërblyer sipas drejtësisë sime dhe më ka dhënë sipas pastërtisë së duarve të mia,</span> <span class="verse"><a name="21">21</a>sepse kam ndjekur rrugët e Zotit dhe nuk jam larguar pabesisht nga Perëndia im,</span> <span class="verse"><a name="22">22</a>sepse kam mbajtur para meje tërë ligjet e tij dhe nuk u jam shmangur statuteve të tij.</span> <span class="verse"><a name="23">23</a>Kam qenë i ndershëm me të dhe i jam ruajtur paudhësisë.</span> <span class="verse"><a name="24">24</a>Sepse Zoti më ka dhënë sipas drejtësisë sime, sipas pastërtisë së duarve të mia përpara syve të tij.</span> <span class="verse"><a name="25">25</a>Ti tregohesh i dhimbshëm ndaj njeriut besimtar dhe i drejtë me njeriun e drejtë.</span> <span class="verse"><a name="26">26</a>Ti tregohesh i pastër me atë që është i pastër dhe i dinak me të ligun,</span> <span class="verse"><a name="27">27</a>sepse ti je ai që shpëton njerëzit e pikëlluar dhe ul sytë që janë krenarë;</span> <span class="verse"><a name="28">28</a>ti je në fakt je ai që bën të shkëlqejë llambën time; o Zot, Perëndia im, ti ndriçon errësirën time,</span> <span class="verse"><a name="29">29</a>sepse me ty mund të sulmoj një aradhe dhe me Perëndinë tim mund të kërcej mbi një mur.</span> <span class="verse"><a name="30">30</a>Rruga e Perëndisë është e përsosur; fjala e Zotit është pastruar me anë të zjarrit; ai është mburoja e të gjithë atyre që gjejnë strehë tek ai.</span> <span class="verse"><a name="31">31</a>Në fakt kush është Perëndi përveç Zotit? Kush është kështjellë përveç Perëndisë tim?</span> <span class="verse"><a name="32">32</a>Perëndia është ai që më rrethon me forcë dhe që e bën jetën time të përsosur.</span> <span class="verse"><a name="33">33</a>Ai i bën këmbët e mia të ngjashme me ato të sutave dhe më bën të fortë në vendet e mia të larta;</span> <span class="verse"><a name="34">34</a>ai i mëson duart e mia për betejë, dhe me krahët e mi mund të nderë një hark prej bakri.</span> <span class="verse"><a name="35">35</a>Ti më ke dhënë gjithashtu mburojën e shpëtimit tënd; dora jote e djathtë më ka mbajtur dhe mirësia jote më ka bërë të madh.</span> <span class="verse"><a name="36">36</a>Ti ke zgjeruar hapat e mi nën veten time dhe këmbët e mia nuk janë penguar.</span> <span class="verse"><a name="37">37</a>I kam ndjekur armiqtë e mi dhe i kam arritur, nuk jam kthyer prapa para se t'i shkatërroj.</span> <span class="verse"><a name="38">38</a>I kam goditur vazhdimisht dhe ata nuk kanë mundur të ngrihen përsëri; ata kanë rënë nën këmbët e mia.</span> <span class="verse"><a name="39">39</a>Ti më ke dhënë forcë për betejën dhe ke bërë të përulen ata që ngriheshin kundër meje;</span> <span class="verse"><a name="40">40</a>ti ke bërë të kthejnë kurrizin armiqtë e mi, dhe unë kam shkatërruar ata që më urrenin.</span> <span class="verse"><a name="41">41</a>Ata klithën, por nuk pati njeri që t'i shpëtonte; ata i klithën Zotit, por ai nuk u dha përgjigje.</span> <span class="verse"><a name="42">42</a>I kam shkelur deri sa i bëra si pluhuri para erës; i kam fshirë si balta e rrugëve.</span> <span class="verse"><a name="43">43</a>Ti më ke çliruar nga grindjet e popullit; ti më ke bërë udhëheqës të kombeve; një popull që nuk e njihja më ka shërbyer.</span> <span class="verse"><a name="44">44</a>Me të dëgjuar emrin tim, ata më dëgjuan dhe m'u bindën; të huajt m'u nënshtruan.</span> <span class="verse"><a name="45">45</a>Të huajt u ligështuan dhe dolën duke u dridhur nga fortesat e tyre.</span> <span class="verse"><a name="46">46</a>Rroftë Zoti, qoftë e bekuar Kështjella ime dhe lëvduar qoftë Perëndia i shpëtimit tim!</span> <span class="verse"><a name="47">47</a>Ai është Perëndia që hakmerret për mua dhe që më nënshtron popujt;</span> <span class="verse"><a name="48">48</a>ai më çliron nga armiqtë e mi. Ti më larton mbi ata që ngrihen kundër meje dhe më çliron nga njeriu që përdor dhunën.</span> <span class="verse"><a name="49">49</a>Prandaj, o Zot, unë do ta kremtoj midis kombeve emrin tënd me këngë.</span> <span class="verse"><a name="50">50</a>Çlirime të mëdha ai i jep mbretit të tij dhe tregohet dashamirës me Davidin, të vajosurin e tij, dhe me fisin e tij përjetë&quot;.</span> </p></div</div></div></body></html>