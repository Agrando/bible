<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 71</strong></div><p><span class="verse"><a name="1">1</a>Unë po gjej strehë te ti, o Zot, bëj që të mos hutohem kurrë.</span> <span class="verse"><a name="2">2</a>Në emër të drejtësisë sate, më çliro dhe më shpëto; zgjate veshin tënd ndaj meje dhe më shpëto.</span> <span class="verse"><a name="3">3</a>Ti je për mua një kështjellë shpëtimi, ku unë mund të shkoj gjithnjë; ti ke urdhëruar shpëtimin tim, sepse je shkëmbi dhe kështjella ime.</span> <span class="verse"><a name="4">4</a>Perëndia im, më çliro nga dora e të pabesit, nga dora e të çoroditurit dhe të atij që përdor dhunën.</span> <span class="verse"><a name="5">5</a>Sepse ti je shpresa ime, o Zot, o Zot, besimi im që kurse isha fëmijë.</span> <span class="verse"><a name="6">6</a>Ti ke qenë përkrahja ime qysh në bark të nënes sime; ti më nxore nga barku i nënës sime; ty do të drejtohet gjithnjë lëvdimi im.</span> <span class="verse"><a name="7">7</a>Jam bërë për shumë njerëz si një mrekulli, por ti je streha e fortë.</span> <span class="verse"><a name="8">8</a>Goja ime është plot me lëvdimet e tua dhe shpall lavdinë tënde tërë ditën.</span> <span class="verse"><a name="9">9</a>Mos më hidh poshtë në kohën e pleqërisë; mos më braktis kur forca ime po pakësohet.</span> <span class="verse"><a name="10">10</a>Sepse armiqtë e mi flasin kundër meje, dhe ata që kanë ngritur pusi kundër jetës sime thurrin komplote bashkë,</span> <span class="verse"><a name="11">11</a>duke thënë: &quot;Perëndia e ka braktisur; ndiqeni dhe kapeni, sepse nuk ka njeri që ta çlirojë&quot;.</span> <span class="verse"><a name="12">12</a>O Perëndi, mos u largo nga unë; Perëndia im, nxito të më ndihmosh.</span> <span class="verse"><a name="13">13</a>U ngatërrofshin dhe u asgjesofshin kundërshtarët e jetës sime; u mbulofshin me poshtërsi dhe me turp ata që dëshërojnë të më bëjnë të keqen.</span> <span class="verse"><a name="14">14</a>Por unë do të kem shpresa gjithnjë dhe do të të lëvdoj gjithnjë e më tepër.</span> <span class="verse"><a name="15">15</a>Goja ime do të tregojë tërë ditën drejtësinë tënde dhe çlirimet e tua, sepse nuk njoh numrin e tyre.</span> <span class="verse"><a name="16">16</a>Do të thellohem në veprat e fuqishme të Zotit, të Zotit, dhe do të kujtoj drejtësinë tënde, vetëm tënden.</span> <span class="verse"><a name="17">17</a>O Perëndi, ti më ke mësuar që në fëmijëri; dhe deri më sot unë kam shpallur mrekullitë e tua.</span> <span class="verse"><a name="18">18</a>Edhe tani që jam plakur dhe jam thinjur, o Perëndi, mos më braktis deri sa t'i kem treguar këtij brezi fuqinë tënde dhe mrekullitë e tua gjithë atyre që do të vijnë.</span> <span class="verse"><a name="19">19</a>Edhe drejtësia jote, o Perëndi, arrin deri në lartësitë e qiejve; ti ke bërë gjëra të mëdha. O Perëndi, kush të përngjan ty?</span> <span class="verse"><a name="20">20</a>Ti, që më bëre të provoj shumë fatkeqësira, të rënda, do të më japësh përsëri jetën dhe do të më bësh të ngrihem lart nga humnerat e tokës.</span> <span class="verse"><a name="21">21</a>Ti do të rritesh madhështinë time dhe do të kthehesh të më ngushëllosh.</span> <span class="verse"><a name="22">22</a>Dhe unë do të lëvdoj me harpe për besnikërinë tënde, o Perëndia im, dhe do të këndoj lavdet e tua me qeste, o i Shenjti i Izraelit.</span> <span class="verse"><a name="23">23</a>Buzët e mia do të ngazëllojnë kur do të këndoj lavdet e tua bashkë me shpirtin tim, që ti ke shpenguar.</span> <span class="verse"><a name="24">24</a>Edhe gjuha ime do të flasë tërë ditën për drejtësinë tënde, sepse janë turpëruar dhe janë hutuar ata që kërkonin të më bënin të keqen.</span> </p></div</div></div></body></html>