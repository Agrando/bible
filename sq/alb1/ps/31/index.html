<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 31</strong></div><p><span class="verse"><a name="1">1</a>Gjeta strehë te ti, o Zot; bëj që unë të mos ngatërrohem kurrë; çliromë për drejtësinë tënde.</span> <span class="verse"><a name="2">2</a>Ma vër veshin, nxito të më çlirosh; bëhu për mua një kështjellë e fortë dhe një vend i fortifikuar që të më shpëtosh.</span> <span class="verse"><a name="3">3</a>Sepse ti je kështjella ime dhe kalaja ime; për hir të emrit tënd më udhëhiq dhe tregomë udhën.</span> <span class="verse"><a name="4">4</a>Nxirrmë jashtë rrjetës që më kanë ngritur fshehurazi, sepse ti je kështjella ime.</span> <span class="verse"><a name="5">5</a>Në duart e tua unë e besoj frymën time; ti më shpengove, o Zot, Perëndi e së vërtetës.</span> <span class="verse"><a name="6">6</a>Unë i urrej ata që kanë dëshirë për t'u dukur, por kam besim te Zoti.</span> <span class="verse"><a name="7">7</a>Unë do të ngazëlloj dhe do të kënaqem me mirësinë tënde, sepse ti ke parë pikëllimin tim dhe i ke kuptuar ankthet e shpirtit tim,</span> <span class="verse"><a name="8">8</a>dhe nuk më dorëzove në duart e armikut, por m'i vure këmbët në një vend të gjerë.</span> <span class="verse"><a name="9">9</a>Ki mëshirë për mua, o Zot, sepse jam me ankth; syri im, shpirti im dhe të përbrendshmet e mia po treten nga dhembja,</span> <span class="verse"><a name="10">10</a>sepse jeta ime po mpaket nga pikëllimi dhe vitet e mia nga të qarat; forca ime po mpaket për shkak të mëkatit tim dhe kockat e mia po treten.</span> <span class="verse"><a name="11">11</a>Jam bërë një turp për tërë armiqtë e mi, veçanërisht për të afërmit e mi dhe një tmer për të njohurit e mi; ata që më shohin rrugës, ikin larg meje.</span> <span class="verse"><a name="12">12</a>Zemra e tyre më ka harruar si të isha një njeri i vdekur; i përngjaj një vazoje të thyer.</span> <span class="verse"><a name="13">13</a>Sepse dëgjoi shpifjet e shumë njerëzve; rreth e qark sundon tmerri, ndërsa ata këshillohen midis tyre kundër meje dhe kurdisin komplote për të më zhdukur.</span> <span class="verse"><a name="14">14</a>Por unë kam besim te ti, o Zot; kam thënë: &quot;Ti je Perëndia im&quot;.</span> <span class="verse"><a name="15">15</a>Ditët e mia janë në dorën tëndë; çliromë nga duart e armiqve të mi dhe të atyre që më përndjekin.</span> <span class="verse"><a name="16">16</a>Bëj që të shkelqejë fytyra jote mbi shërbëtorin tënd; shpëtomë për hir të mirësisë sate.</span> <span class="verse"><a name="17">17</a>O Zot, bëj që unë të mos jem i pështjelluar, pse të kam kërkuar; u pështjellofshin të pabesët dhe rënçin në heshtje në Sheol.</span> <span class="verse"><a name="18">18</a>Mbeçin pa fjalë buzët gënjeshtare, që flasin pa turp kundër të drejtit, me mëndjemadhësi dhe përçmim.</span> <span class="verse"><a name="19">19</a>Sa e madhe është mirësia jote që ti u rezervon atyre që kanë frikë nga ti, dhe që ti përdor në prani të bijve të njerëzve ndaj atyre që gjejnë strehë te ti!</span> <span class="verse"><a name="20">20</a>Ti i fsheh në strehën e fshehtë të pranisë sate nga grackat e njerëzve, ti i ruan në një çadër të mbrojtur nga grindjet me fjalë.</span> <span class="verse"><a name="21">21</a>Qoftë i bekuar Zoti, sepse më është treguar shumë dashamirës, duke më vendosur si në një vend të fortifikuar.</span> <span class="verse"><a name="22">22</a>Kurse unë, në hutimin tim, thoja: &quot;Më kanë larguar nga prania jote&quot;; por ti dëgjove zërin e lutjeve të mia kur të klitha ty.</span> <span class="verse"><a name="23">23</a>Duajeni Zotin, ju, gjithë shenjtorë të tij! Zoti i mbron besnikët dhe i shpaguan gjerësisht ata që veprojnë me kryelartësi.</span> <span class="verse"><a name="24">24</a>Qofshi të fortë, mbarë ju që shpresoni tek Zoti, dhe ai do ta bëjë të patundur zemrën tuaj.</span> </p></div</div></div></body></html>