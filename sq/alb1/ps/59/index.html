<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 59</strong></div><p><span class="verse"><a name="1">1</a>Më çliro nga armiqtë e mi, o Perëndia im; më vër në një vend të sigurt aty lart, larg atyre që ngrihen kundër meje.</span> <span class="verse"><a name="2">2</a>Më çliro nga ata që bëjnë paudhësi dhe më shpëto nga njerëzit gjakatarë.</span> <span class="verse"><a name="3">3</a>Sepse, ja, ata më ngrejnë prita; njerëz të fuqishëm mblidhen kundër meje pa ekzistuar, o Zot, ndonjë faj apo mëkat nga ana ime.</span> <span class="verse"><a name="4">4</a>Megjithëse nuk ekziston ndonjë gabim nga ana ime, ata nxitojnë dhe përgatiten; zgjohu që të më vish në ndihmë dhe shiko.</span> <span class="verse"><a name="5">5</a>Prandaj ti, o Zot, Perëndia i ushtrive, Perëndia i Izraelit, zgjohu, për të ndëshkuar tërë kombet; mos fal asnjë prej atyre që veprojnë në mënyrë të pabesë. (Sela)</span> <span class="verse"><a name="6">6</a>Ata kthehen në mbrëmje, ulërijnë si qentë dhe sillen nëpër qytet.</span> <span class="verse"><a name="7">7</a>Ja, ata nxjerrin fyerje nga goja e tyre; kanë shpata mbi buzët e tyre dhe thonë: &quot;Kush na dëgjon?&quot;.</span> <span class="verse"><a name="8">8</a>Por ti, o Zot, do të qeshësh me ta; do të tallesh me të gjitha kombet.</span> <span class="verse"><a name="9">9</a>O forca ime, do të shikoj ty, sepse Perëndia është kështjella ime.</span> <span class="verse"><a name="10">10</a>Perëndia im i dhembshur do të më dalë përballë; Perëndia im do të më bëjë të shoh atë që dëshiroj mbi armiqtë e mi.</span> <span class="verse"><a name="11">11</a>Mos i vrit, që populli im të mos harrojë; në sajë të fuqisë sate lëri të enden dhe rrëzoji, o Zot, mburoja jonë.</span> <span class="verse"><a name="12">12</a>Për mëkatin e gojës së tyre dhe për fjalët e buzëve të tyre i zëntë laku i kryelartësisë së tyre, për shkak të mallkimeve dhe të gënjeshtrave që thonë.</span> <span class="verse"><a name="13">13</a>Asgjesoji në zemërimin tënd, asgjesoji dhe mos qofshin më; dhe le të dinë që Perëndia mbretëron te Jakobi dhe deri në kufijtë e tokës. (Sela)</span> <span class="verse"><a name="14">14</a>Në mbrëmje ata kthehen, ulërijnë si qentë dhe sillen nëpër qytet.</span> <span class="verse"><a name="15">15</a>Enden për të kërkuar ushqim dhe po të jetë se nuk e gjejnë për të ngrënë, e kalojnë natën duke u ankuar.</span> <span class="verse"><a name="16">16</a>Por unë do të kremtoj fuqinë tënde dhe në mëngjes do të lëvdoj me zë të lartë mirësinë tënde, sepse ti ke qenë për mua një kështjellë dhe një strehë ditën e fatkeqësisë.</span> <span class="verse"><a name="17">17</a>O forca ime, ty do të këndoj lavdet, sepse ti, o Perëndi, je kështjella ime, Perëndia që ka mëshirë për mua.</span> </p></div</div></div></body></html>