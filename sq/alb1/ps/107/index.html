<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 107</strong></div><p><span class="verse"><a name="1">1</a>Kremtoni Zotin, sepse ai është i mirë, sepse mirësia e tij vazhdon përjetë.</span> <span class="verse"><a name="2">2</a>Kështu thonë të shpenguarit prej Zotit që ai i ka çliruar nga dora e kundërshtarit,</span> <span class="verse"><a name="3">3</a>&lt;add&gt; dhe që ka mbledhur nga vende të ndryshme, nga lindja dhe perëndimi, nga veriu dhe nga jugu.</span> <span class="verse"><a name="4">4</a>Ata endeshin nëpër shkretëtirë, në vënde të shkretuara, dhe nuk gjenin asnjë qytet ku të banonin.</span> <span class="verse"><a name="5">5</a>Të uritur e të etur, jeta e tyre po ligështohej.</span> <span class="verse"><a name="6">6</a>Por në fatkeqësitë e tyre ata i thirrën Zotit dhe ai i çliroi nga ankthet e tyre;</span> <span class="verse"><a name="7">7</a>dhe i çoi në rrugën e drejtë, me qëllim që të arrinin në një qytet ku të banonin.</span> <span class="verse"><a name="8">8</a>Le të kremtojmë Zotin për mirësinë e tij dhe për mrekullitë e tij në dobi të bijve të njerëzve.</span> <span class="verse"><a name="9">9</a>Sepse ai ka ngopur shpirtin e etur dhe e ka mbushur me të mira shpirtin e uritur.</span> <span class="verse"><a name="10">10</a>Të tjerë rrinin në terr dhe në hijen e vdekjes, robër të pikëlluar dhe në zinxhira,</span> <span class="verse"><a name="11">11</a>sepse ishin rebeluar kundër fjalëve të Perëndisë dhe i kishin përçmuar këshillat e Shumë të Lartit;</span> <span class="verse"><a name="12">12</a>prandaj ai rrëzoi zemrën e tyre me shqetësime; ata ranë poshtë dhe asnjeri nuk u vajti në ndihmë.</span> <span class="verse"><a name="13">13</a>Por në fatkeqësinë e tyre ata i thirrën Zotit, dhe ai i shpëtoi nga ankthet e tyre,</span> <span class="verse"><a name="14">14</a>i nxori nga terri dhe nga hija e vdekjes dhe i këputi lidhjet e tyre.</span> <span class="verse"><a name="15">15</a>Le të kremtojmë Zotin për mirësinë e tij dhe për mrekullitë e tij në dobi të bijve të njerëzve,</span> <span class="verse"><a name="16">16</a>sepse ai ka shembur portat prej bronzi dhe ka këputur shufrat prej hekuri.</span> <span class="verse"><a name="17">17</a>Disa njerëz pa mend vuanin për sjelljen e tyre rebele dhe për mëkatet e tyre;</span> <span class="verse"><a name="18">18</a>ata urrenin çdo ushqim dhe kishin arritur në prag të vdekjes,</span> <span class="verse"><a name="19">19</a>por në fatkeqësinë e tyre i thirrën Zotit, dhe ai i shpëtoi nga ankthet e tyre.</span> <span class="verse"><a name="20">20</a>Ai dërgoi fjalën e tij dhe i shëroi, i shpëtoi nga gropa.</span> <span class="verse"><a name="21">21</a>Le ta kremtojmë Zotin për mirësinë e tij dhe për mrekullitë e tij në dobi të bijve të njerëzve;</span> <span class="verse"><a name="22">22</a>le të ofrojnë flijime lëvdimi dhe le të tregojnë veprat e tij me këngë gëzimi.</span> <span class="verse"><a name="23">23</a>Ata që zbresin në det me anije dhe që bëjnë tregëti mbi ujërat e mëdha,</span> <span class="verse"><a name="24">24</a>shohin veprat e Zotit dhe mrekullitë e tij në humnerat e detit.</span> <span class="verse"><a name="25">25</a>Sepse ai urdhëron dhe shkakton një erë furtune, që i ngre përpjetë valët e detit.</span> <span class="verse"><a name="26">26</a>Ata ngjiten deri në qiell dhe bien në humnera; shpirti i tyre ligështohet nga ankthi.</span> <span class="verse"><a name="27">27</a>Atyre u merren këmbët dhe lëkunden si të dehur, dhe nuk dinë më ç'të bëjnë.</span> <span class="verse"><a name="28">28</a>Por në fatkeqësitë e tyre i këlthasin Zotit, dhe ai i shpëton nga ankthet e tyre.</span> <span class="verse"><a name="29">29</a>Ai e fashit furtunën në një murmurim dhe valët e saj pushojnë.</span> <span class="verse"><a name="30">30</a>Kur ato qetësohen, ata gëzohen, dhe ai i çon në portin e dëshiruar prej tyre.</span> <span class="verse"><a name="31">31</a>Le të kremtojmë Zotin për mirësinë e tij dhe për mrekullitë që bën në dobi të bijve të njerëzve;</span> <span class="verse"><a name="32">32</a>le ta lëvdojnë në kuvendin e popullit dhe le ta lavdojnë në këshillin e pleqve.</span> <span class="verse"><a name="33">33</a>Ai i shndërroni lumenjtë në shkretëtirë dhe burimet e ujit në vende të thata;</span> <span class="verse"><a name="34">34</a>tokën pjellore në vend të thatë për shkak të sjelljes së keqe të banorëve të saj.</span> <span class="verse"><a name="35">35</a>Ai e shndërron shkretëtirën në liqen dhe tokën e thatë në burime uji.</span> <span class="verse"><a name="36">36</a>Atje ai strehon të uriturit, dhe këta ndërtojnë një qytet për të banuar,</span> <span class="verse"><a name="37">37</a>mbjellin arat dhe kultivojnë vreshta që prodhojnë një korrje të bollshme.</span> <span class="verse"><a name="38">38</a>Ai i bekon dhe ata shumëzohen fort, dhe ai nuk e pakëson bagëtinë e tyre.</span> <span class="verse"><a name="39">39</a>Por pastaj pakësohen në një numër të vogël dhe dobësohen për shkak të shtypjes, të fatkeqësisë dhe të ankthit.</span> <span class="verse"><a name="40">40</a>Ai hedh përbuzjen mbi princat dhe i bën që të enden nëpër vende të shkreta, ku nuk ekziston asnjë rrugë.</span> <span class="verse"><a name="41">41</a>Por e ngre nevojtarin nga varfëria dhe i shton familjet e tyre si një kope.</span> <span class="verse"><a name="42">42</a>Njerëzit e drejtë e shohin këtë dhe kënaqen, por tërë njerëzit e këqij e mbajnë gojën të mbyllur.</span> <span class="verse"><a name="43">43</a>Ai që është i urtë le t'i këqyrë këto gjëra dhe le të çmojë mirësinë e Zotit.</span> </p></div</div></div></body></html>