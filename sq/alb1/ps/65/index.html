<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 65</strong></div><p><span class="verse"><a name="1">1</a>Ty, o Perëndi, të përket lëvdimi në Sion; dhe do të kryhen zotimet para teje.</span> <span class="verse"><a name="2">2</a>Te ti, që plotëson lutjen, do të vijë çdo krijesë.</span> <span class="verse"><a name="3">3</a>Mëkatet më kishin mundur, por ti siguron faljen për shkeljet tona.</span> <span class="verse"><a name="4">4</a>Lum ai njeri që ti e zgjedh dhe e afron pranë vetes, që të banojë në oborret e tua; ne do të ngopemi me të mirat e shtëpisë sate, me gjërat e shenjta të tempullit tënd.</span> <span class="verse"><a name="5">5</a>Në drejtësinë tënde, ti na përgjigjesh me vepra të tmerrshme, o Perëndia i shpëtimit tonë, ti që je shpresa e skajeve të tokës dhe e deteve të largëta.</span> <span class="verse"><a name="6">6</a>Me fuqinë tënde i ke bërë malet të patundshëm dhe i ke ngjeshur me forcë.</span> <span class="verse"><a name="7">7</a>Ti qetëson zhurmën e deteve, zhurmën e valëve të tyre dhe trazirën e popujve.</span> <span class="verse"><a name="8">8</a>Dhe ata që banojnë në skajet e tokës kanë frikë nga mrekullitë e tua; ti bën që të shpërthejnë britma gëzimi nga lindja dhe nga perëndimi.</span> <span class="verse"><a name="9">9</a>Ti e viziton tokën dhe bën që ajo të prodhojë më tepër, e pasuron në një masë të madhe; lumi i Perëndisë është plot ujë; ti u siguron njerëzve grurin e tyre, mbasi e ke përgatitur tokën.</span> <span class="verse"><a name="10">10</a>Ti i mbush me ujë brazdat e saj, sheshon plisat, e zbut me shirat dhe bekon filizat.</span> <span class="verse"><a name="11">11</a>Ti e kurorëzon motin me bujarinë tënde të madhe dhe gjurmët e tua dallohen me bollëkun e të mirave.</span> <span class="verse"><a name="12">12</a>Kullotat e shkretëtirës janë plot me ujë, dhe kodrinat janë mbuluar me gëzim.</span> <span class="verse"><a name="13">13</a>Kullotat mbulohen me kope dhe luginat mbulohen me grurë; ato lëshojnë britma gëzimi dhe këndojnë.</span> </p></div</div></div></body></html>