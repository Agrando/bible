<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ps">Psalms</a> &gt <strong>Chapter 34</strong></div><p><span class="verse"><a name="1">1</a>Unë do ta bekoj Zotin në çdo kohë; lëvdimi i tij do të jetë gjithnjë në gojën time.</span> <span class="verse"><a name="2">2</a>Shpirti im do të krenohet me Zotin; njerëzit e përulur do ta dëgjojnë dhe do të gëzohen.</span> <span class="verse"><a name="3">3</a>Lartojeni Zotin bashkë me mua, dhe të lëvdojnë të gjithë emrin e tij.</span> <span class="verse"><a name="4">4</a>Unë e kërkova Zotin, dhe ai m'u përgjigj dhe më çliroi nga të gjitha tmerret e mia.</span> <span class="verse"><a name="5">5</a>Ata e shikuan atë dhe u ndriçuan, dhe fytyrat e tyre nuk u turpëruan.</span> <span class="verse"><a name="6">6</a>Ky i pikëlluar klithi dhe Zoti e plotësoi, e shpëtoi nga të gjitha fatkeqësitë e tij.</span> <span class="verse"><a name="7">7</a>Engjëlli i Zotit zë vend rreth atyre që kanë frikë prej tij dhe i çliron.</span> <span class="verse"><a name="8">8</a>Provojeni dhe shihni sa i mirë është Zoti; lum ai njeri që gjen strehë tek ai.</span> <span class="verse"><a name="9">9</a>Kini frikë nga Zoti, ju shenjtorë të tij, sepse asgjë nuk u mungon atyre që kanë frikë prej tij.</span> <span class="verse"><a name="10">10</a>Luanët e vegjël vuajnë nga mungesa e madhe dhe nga uria, por atyre që kërkojnë Zotin nuk u mungon asgjë.</span> <span class="verse"><a name="11">11</a>Ejani, o bij, dëgjomëni; unë do t'ju mësoj frikën e Zotit.</span> <span class="verse"><a name="12">12</a>Cili është ai njeri që dëshiron jetën dhe do ditë të gjata për të parë të mirën?</span> <span class="verse"><a name="13">13</a>Mbaje gjuhën tënde larg së keqes dhe buzët e tua të mos thonë gënjeshtra.</span> <span class="verse"><a name="14">14</a>Largohu nga e keqja dhe bëj të mirën, kërko paqen dhe siguroje.</span> <span class="verse"><a name="15">15</a>Sytë e Zotit janë mbi të drejtët dhe veshët e tij janë të vëmendshëm të kapin britmën e tyre.</span> <span class="verse"><a name="16">16</a>Fytyra e Zotit është kundër atyre që sillen keq, për të çrrënjosur kujtimin e tyre nga faqja e dheut.</span> <span class="verse"><a name="17">17</a>Të drejtët bërtasin dhe Zoti i dëgjon dhe i çliron nga të gjitha fatkeqësitë e tyre.</span> <span class="verse"><a name="18">18</a>Zoti qëndron afër atyre që e kanë zemrën të thyer dhe shpëton ata që e kanë frymën të dërmuar.</span> <span class="verse"><a name="19">19</a>Të shumta janë vuajtjet e njeriut të drejtë, por Zoti e çliron nga të gjitha.</span> <span class="verse"><a name="20">20</a>Ai i ruan tërë kockat e tij, dhe asnjë prej tyre nuk copëtohet.</span> <span class="verse"><a name="21">21</a>Ligësia do të vrasë të keqin, dhe ata që urrejnë të drejtin do të shkatërrohen.</span> <span class="verse"><a name="22">22</a>Zoti shpengon jetën e shërbëtorëve të tij, dhe asnjë nga ata që gjejnë strehë te ai nuk do të shkatërrohet.</span> </p></div</div></div></body></html>