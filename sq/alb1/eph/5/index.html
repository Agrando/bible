<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/eph">Ephesians</a> &gt <strong>Chapter 5</strong></div><p><span class="verse"><a name="1">1</a>edhe ecni në dashuri, sikurse edhe Krishti na deshi dhe e dha veten e tij për ne, si ofertë e flijim Perëndisë, si një parfum erëmirë.</span> <span class="verse"><a name="2">2</a>Por, ashtu si u ka hije shenjtorëve, as kurvëria, as ndonjë papastërti, as kurnacëri të mos zihet në gojë midis jush;</span> <span class="verse"><a name="3">3</a>as pandershmëri, as të folur pa mend e të përqeshur, të cilat nuk kanë hije, por më tepër të ketë falenderime.</span> <span class="verse"><a name="4">4</a>Të dini në fakt këtë: asnjë kurvar, ose i ndyrë ose kurnac, i cili është idhujtar, nuk ka ndonjë trashëgim në mbretërinë e Krishtit dhe të Perëndisë.</span> <span class="verse"><a name="5">5</a>Askush të mos ju gënjejë me fjalë të kota, sepse, për shkak të këtyre gjërave, vjen zemërimi i Perëndisë mbi bijtë e mosbindjes.</span> <span class="verse"><a name="6">6</a>Mos jini, pra, shokë me ta.</span> <span class="verse"><a name="7">7</a>Sepse dikur ishit errësirë, por tani jeni dritë në Zotin; ecni, pra, si bij të dritës,</span> <span class="verse"><a name="8">8</a>sepse fryti i Frymës konsiston në gjithçka që është mirësi, drejtësi dhe të vërtetë,</span> <span class="verse"><a name="9">9</a>duke provuar çfarë është e pranueshme për Perëndinë.</span> <span class="verse"><a name="10">10</a>Dhe mos merrni pjesë në punët e pafrytshme të errësirës, por më tepër t'i qortoni,</span> <span class="verse"><a name="11">11</a>sepse ato që bëjnë ata në fshehtësi, është turp edhe të thuhen.</span> <span class="verse"><a name="12">12</a>Kurse të gjitha gjërat, kur dalin në dritë, bëhen të dukshme, sepse çdo gjë që shfaqet është dritë.</span> <span class="verse"><a name="13">13</a>Prandaj Shkrimi thotë: ''Zgjohu, ti që fle, dhe ringjallu prej së vdekurish, dhe Krishti do të shndrisë mbi ty''.</span> <span class="verse"><a name="14">14</a>Kujdesuni, pra, që të ecni me kujdes dhe jo si të marrët, por si të mençurit,</span> <span class="verse"><a name="15">15</a>duke e shfyrtësuar kohën, sepse ditët janë të mbrapshta.</span> <span class="verse"><a name="16">16</a>Prandaj mos u bëni të pakujdesshëm, por kuptoni cili është vullneti i Zotit.</span> <span class="verse"><a name="17">17</a>Dhe mos u dehni me verë, në të cilën ka shthurje, por mbushuni me Frymë,</span> <span class="verse"><a name="18">18</a>duke i folur njeri tjetrit me psalme, himne dhe këngë frymërore, duke kënduar dhe duke lavdëruar Zotin me zemrën tuaj,</span> <span class="verse"><a name="19">19</a>duke e falënderuar vazhdimisht për çdo gjë Perëndinë dhe Atin, në emër të Zotit tonë Jezu Krisht;</span> <span class="verse"><a name="20">20</a>nënshtrohuni njëri-tjetrit në druajtjen e Krishtit!</span> <span class="verse"><a name="21">21</a>Ju, gratë, nënshtrohuni burrave tuaj porsi Zotit,</span> <span class="verse"><a name="22">22</a>sepse burri është kreu i gruas, sikurse edhe Krishti është kreu i kishës, dhe ai vetë është Shpëtimtari i trupit.</span> <span class="verse"><a name="23">23</a>Ashtu si kisha i është nënshtruar Krishtit, kështu gratë duhet t'i nënshtrohen burrave të tyre në çdo gjë.</span> <span class="verse"><a name="24">24</a>Ju, burra, t'i doni gratë tuaja, sikurse edhe Krishti ka dashur kishën dhe e ka dhënë veten e vet për të,</span> <span class="verse"><a name="25">25</a>që ta shenjtërojë, pasi e pastroi me larjen e ujit me anë të fjalës,</span> <span class="verse"><a name="26">26</a>që ta nxjerrë atë përpara vetes të lavdishme, pa njolla a rrudha a ndonjë gjë të ti-llë, por që të jetë e shenjtë dhe e paqortueshme.</span> <span class="verse"><a name="27">27</a>Kështu burrat duhet t'i duan gratë e veta porsi trupat e tyre; kush do gruan e vet do vetveten.</span> <span class="verse"><a name="28">28</a>Sepse askush nuk urreu mishin e vet, por e ushqen dhe kujdeset me butësi për të, sikurse edhe Zoti bën me kishën,</span> <span class="verse"><a name="29">29</a>sepse ne jemi gjymtyrë të trupit të tij, të mishit të tij dhe të kockave të tij.</span> <span class="verse"><a name="30">30</a>''Prandaj njeriu do të lërë babanë e vet dhe nënën e vet dhe do të bashkohet me gruan e vet, dhe të dy do të bëhen një mish i vetëm''.</span> <span class="verse"><a name="31">31</a>Ky mister është i madh; tani unë e them në lidhjen me Krishtin dhe me kishën.</span> <span class="verse"><a name="32">32</a>Por secili nga ju kështu ta dojë gruan e vet sikurse e do veten e vet; dhe po kështu gruaja ta respektojë burrin.</span> <span class="verse"><a name="33">33</a>Fëmijë, binduni prindërve tuaj në Zotin, sepse kjo është e drejtë.</span> </p></div</div></div></body></html>