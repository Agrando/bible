<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Atëherë tërë fiset e Izraelit erdhën te Davidi në Hebron dhe i thanë: &quot;Ne jemi kocka dhe mishi yt.</span> <span class="verse"><a name="2">2</a>Edhe në të kaluarën, kur Sauli mbretëronte mbi ne, ishe ti që udhëhiqje dhe e çoje në rrugë të drejtë Izraelin. Zoti të ka thënë: &quot;Ti do të ushqesh popullin tim, Izraelin, ti do të jesh princ që do të sundojë mbi Izraelin&quot;&quot;.</span> <span class="verse"><a name="3">3</a>Kështu tërë pleqtë e Izraelit erdhën te mbreti në Hebron dhe mbreti David lidhi një aleancë me ta në Hebron para Zotit, dhe ata e vajosën Davidin mbret të Izraelit.</span> <span class="verse"><a name="4">4</a>Davidi ishte tridhjetë vjeç kur filloi të mbretërojë dhe mbretëroi dyzet vjet.</span> <span class="verse"><a name="5">5</a>Në Hebron mbretëroi shtatë vjet e gjashtë muaj mbi Judën; dhe në Jeruzalem mbretëroi tridhjetë e tre vjet mbi gjithë Izraelin dhe Judën.</span> <span class="verse"><a name="6">6</a>Mbreti me njerëzit e tij u nis në drejtim të Jeruzalemit kundër Jebusejve, që banonin në atë vend. Këta i thanë Davidit: Nuk do të hysh këtu, sepse të verbërit dhe çalamanët do të të sprapsin!&quot;, duke</span> <span class="verse"><a name="7">7</a>Por Davidi e pushtoi qytetin e fortifikuar të Sionit (që është qyteti i Davidit).</span> <span class="verse"><a name="8">8</a>Davidi tha atë ditë: &quot;Kushdo që i mund Jebusejtë, të arrijë deri në kanal dhe t'i zmprapsë çalamanët dhe të verbërit që i urren Davidi&quot;. Prandaj thonë: &quot;I verbri dhe çalamani nuk do të hyjnë në Shtëpi&quot;.</span> <span class="verse"><a name="9">9</a>Kështu Davidi u vendos në qytetin e fortifikuar dhe e quajti Qyteti i Davidit. Pastaj Davidi filloi të ndërtojë rreth e qark duke nisur nga Milo dhe në drejtim të pjesës së brëndshme.</span> <span class="verse"><a name="10">10</a>Davidi bëhej gjithnjë më i madh Dhezoti, Perëndia i ushtrive, ishte me të.</span> <span class="verse"><a name="11">11</a>Pastaj Hirami, mbret i Tiros, i dërgoi Davidit lajmëtarë, dru kedri, zdrukthtarë dhe muratorë, që i ndërtuan një shtëpi Davidit.</span> <span class="verse"><a name="12">12</a>Atëherë Davidi u bind se Zoti po e vendoste si mbret të Izraelit dhe e lartësonte mbretërinë e tij për dashurinë që kishte për popullin e Izraelit.</span> <span class="verse"><a name="13">13</a>Pas arritjes së tij nga Hebroni, Davidi mori konkubina dhe bashkëshorte të tjera nga Jeruzalemi dhe kështu i lindën bij dhe bija të tjera.</span> <span class="verse"><a name="14">14</a>Këta janë emrat e bijve që i lindën në Jeruzalem: Shamua, Shobab, Nathan, Salomon,</span> <span class="verse"><a name="15">15</a>Ibhar, Elishua, Nefeg, Jafia,</span> <span class="verse"><a name="16">16</a>Elishama, Eliada, Elifelet.</span> <span class="verse"><a name="17">17</a>Kur Filistejtë mësuan që Davidi ishte vajosur mbret i Izraelit, tërë Filistejtë dolën në kërkim të Davidit. Sa e mësoi këtë, Davidi zbriti në qytetin e fortifikuar.</span> <span class="verse"><a name="18">18</a>Filistejtë arritën dhe u përhapën në luginën e Refaimit.</span> <span class="verse"><a name="19">19</a>Atëherë Davidi u këshillua me Zotin duke i thënë: &quot;A duhet të dal kundër Filistejve? A do m'i lësh në duart e mia? Zoti i dha këtë përgjigje Davidit: &quot;Dil, sepse pa tjetër do t'i lë Filistejtë në duart e tua&quot;.</span> <span class="verse"><a name="20">20</a>Kështu Davidi shkoi në Baal-Peratsim, ku i mundi, dhe tha: &quot;Zoti ka krijuar një të çarë midis armiqve të mi përpara meje, si një e çarë e hapur nga ujërat&quot;.</span> <span class="verse"><a name="21">21</a>Filistejtë i braktisën atje idhujt e tyre dhe Davidi dhe njerëzit e tij i morën me vete.</span> <span class="verse"><a name="22">22</a>Më vonë Filistejtë dolën përsëri dhe u përhapën në luginën e Refaimëve.</span> <span class="verse"><a name="23">23</a>Kur Davidi u këshillua me Zotin, ai i tha: &quot;Mos u dil përballë; merrua krahët, hidhu mbi ta përballë Balsamit.</span> <span class="verse"><a name="24">24</a>Kur të dëgjosh një zhurmë hapash në majat e Balsamit, hidhu menjëherë në sulm, sepse atëherë Zoti do të dalë para teje për të mundur ushtrinë e Filistejve&quot;.</span> <span class="verse"><a name="25">25</a>Davidi veproi pikërisht ashtu si kishte urdhëruar Zoti dhe i mundi Filistejtë që nga Geba deri në Gezer</span> </p></div</div></div></body></html>