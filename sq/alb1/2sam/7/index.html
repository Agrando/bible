<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 7</strong></div><p><span class="verse"><a name="1">1</a>Ndodhi që, kur mbreti u vendos në shtëpinë e tij dhe Zoti i siguroi paqe nga të gjithë armiqtë që e rrethonin,</span> <span class="verse"><a name="2">2</a>mbreti i tha profetit Nathan: &quot;Shiko, unë banoj në një shtëpi prej kedri, por arka e Perëndisë ndodhet poshtë një çadre&quot;.</span> <span class="verse"><a name="3">3</a>Nathani iu përgjigj mbretit: &quot;Shko, bëj gjithçka ke në zemër, sepse Zoti është me ty&quot;.</span> <span class="verse"><a name="4">4</a>Por po atë natë fjala e Zotit iu drejtua Nathanit në këtë mënyrë:</span> <span class="verse"><a name="5">5</a>&quot;Shko t'i thuash shërbëtorit tim David: Kështu thotë Zoti: &quot;A do të më ndërtosh një shtëpi, që unë të banoj në të?</span> <span class="verse"><a name="6">6</a>Sepse nuk kam banuar në një shtëpi nga dita që kam nxjerrë bijtë e Izraelit nga Egjiptit e deri më sot, por kam bredhur nën një çadër dhe në një tabernakull.</span> <span class="verse"><a name="7">7</a>Kudo që kam shkuar në mes të të gjithë bijve të Izraelit, a i kam folur vallë ndonjë fisi të cilin e kisha urdhëruar të ushqente popullin tim të Izraelit, duke i thënë: Pse nuk më ndërtoni një shtëpi prej kedri?&quot;.</span> <span class="verse"><a name="8">8</a>Tani do t'i thuash kështu shërbëtorit tim David; Kështu thotë Zoti i ushtrive: &quot;Unë të mora nga vatha, ndërsa shkoje me dele, që ti të bëheshe udhëheqës i Izraelit, i popullit tim.</span> <span class="verse"><a name="9">9</a>Kam qenë pranë teje kudo që ke shkuar, kam shfarosur tërë armiqtë e tu para teje dhe e bëra emrin tënd të madh si ai i të mëdhenjve që janë mbi dhe.</span> <span class="verse"><a name="10">10</a>Do t'i caktoj një vend Izraelit, popullit tim, dhe do ta ngulit që ai të banojë në shtëpinë e tij dhe të mos e shqetësojë më, që njerëzit e këqinj të mos vazhdojnë ta shtypin si në të kaluarën,</span> <span class="verse"><a name="11">11</a>nga dita që kam vendosur gjyqtarë mbi popullin tim të Izraelit. Do të të siguroj paqe nga tërë armiqtë e tu. Përveç kësaj Zoti të shpall se ka për të të ndërtuar një shtëpi.</span> <span class="verse"><a name="12">12</a>Kur t'i kesh mbushur ditët e tua dhe të jesh duke pushuar bashkë me etërit e tu, unë do të ngre mbas teje pasardhësit e tu që do të dalin nga barku yt dhe do të vendos mbretërinë tënde.</span> <span class="verse"><a name="13">13</a>Ai do të ndërtojë një shtëpi në emrin tim dhe unë do ta bëj të qëndrueshëm për gjithnjë fronin e mbretërisë së tij.</span> <span class="verse"><a name="14">14</a>Unë do të jem për të një baba dhe ai një djalë për mua; kur do të bëjë ndonjë të keqe, unë do ta dënoj me shufra njeriu dhe me goditje të bijve të njerëzve,</span> <span class="verse"><a name="15">15</a>por mëshira ime do të largohet, ashtu siç ia kam hequr Saulit, që e kam hequr nga detyra para teje.</span> <span class="verse"><a name="16">16</a>Shtëpia jote dhe mbretëria jote do të bëhen të qendrueshme për gjithnjë para meje, dhe froni yt do të jetë i qëndrueshëm për gjithnjë&quot;.</span> <span class="verse"><a name="17">17</a>Nathani i foli Davidit duke iu përmbajtur këtyre fjalëve dhe simbas vegimit të tij.</span> <span class="verse"><a name="18">18</a>Atëherë mbreti David shkoi dhe u ul përpara Zotit dhe tha: &quot;Kush jam unë, o Zot, o Zot, dhe çfarë është shtëpia ime që më bëri të vij deri këtu?</span> <span class="verse"><a name="19">19</a>Por kjo ishte akoma një gjë e vogël në sytë e tu, o Zot, o Zot, sepse ti ke folur edhe për shtëpinë e shërbëtorit tënd për një të ardhme të largët; dhe ky është ligji i njeriut, o Zot, o Zot.</span> <span class="verse"><a name="20">20</a>Çfarë mund të të thoshte më tepër Davidi? Ti e njeh shërbëtorin tënd, o Zot, o Zot!</span> <span class="verse"><a name="21">21</a>Për dashurinë e fjalës sate dhe simbas zemrës sate ke bërë tërë këto gjëra të mëdha, me qëllim që t'ia bësh të njohur shërbëtorit tënd.</span> <span class="verse"><a name="22">22</a>Për këtë je i madh, o Zot, o Perëndi. Asnjeri nuk është si ti dhe nuk ka tjetër Perëndi veç teje, me sa kemi dëgjuar me veshët tona.</span> <span class="verse"><a name="23">23</a>Dhe kush është si populli yt, si Izraeli, i vetmi komb mbi dhe që Perëndia erdhi ta shpengojë për vete si popullin e tij për të bërë emër dhe për të kryer për ty vepra të mëdha dhe të tmerrshme për  tokën tënde përpara popullit tënd, të cilin  e ke shpenguar për vete nga Egjipti, nga kombet e perëndive të tyre?</span> <span class="verse"><a name="24">24</a>Dhe ti ke vendosur për vete që populli yt i Izaelit, të jetë populli yt për gjithnjë; dhe ti, o Zot, je bërë Perëndia i tij.</span> <span class="verse"><a name="25">25</a>Dhe tani, o Zot, o Perëndi, fjalën që ke thënë lidhur me shërbëtorin tënd dhe me shtëpinë e tij mbaje të qëndrueshme për gjithnjë dhe vepro ashtu si ke thënë,</span> <span class="verse"><a name="26">26</a>me qëllim që emri yt të lavdërohet përjetë dhe të thuhet: &quot;Zoti i ushtrive është Perëndia i Izraelit&quot;. Dhe shtëpia e shërbëtorit tënd David u bëftë e qëndrueshme para teje!</span> <span class="verse"><a name="27">27</a>Sepse ti, o Zoti i ushtrive, Perëndia i Izraelit, ia ke treguar këtë shërbëtorit tënd, duke i thënë: &quot;Unë do të ndërtoj një shtëpi për ty&quot;. Prandaj shërbëtori yt pati guximin të të drejtojë këtë lutje.</span> <span class="verse"><a name="28">28</a>Dhe tani, o Zot, o Zot, ti je Perëndia, fjalët e tua janë të vërteta, dhe i ke premtuar këto gjëra të bukura shërbëtorit tënd.</span> <span class="verse"><a name="29">29</a>Prandaj tani prano të bekosh shtëpinë e shërbëtorit tënd, në mënyrë që ajo të qëndrojë gjithnjë para teje, sepse ti, o Zot, o Zot, ke folur, dhe si pasojë e bekimit tënd shtëpia e shërbëtorit tënd do të jetë e bekuar përjetë!&quot;.</span> </p></div</div></div></body></html>