<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 11</strong></div><p><span class="verse"><a name="1">1</a>Me fillimin e vitit të ri, në kohën kur mbretërit shkojnë të luftojnë, Davidi dërgoi Joabin me shërbëtorët e tij dhe me tërë Izraelin për të shkatërruar vendin e bijve të Amonit dhe për të rrethuar Rabahun; por Davidi mbeti në Jeruzalem.</span> <span class="verse"><a name="2">2</a>Një mbrëmje u ngrit nga shtrati i tij dhe filloi të shëtisë në taracën e pallatit mbretëror. Nga taraca pa një grua që po bënte banjo; dhe gruaja ishte shumë e bukur.</span> <span class="verse"><a name="3">3</a>Kështu Davidi dërgoi të kërkojë informata për gruan; dhe i thanë: &quot;Éshtë Bath-Sheba, bija e Eliamit, bashkëshortja e Hiteut Uriah&quot;.</span> <span class="verse"><a name="4">4</a>Davidi dërgoi lajmëtarë për ta marrë; kështu ajo erdhi tek ai dhe ajo ra në shtrat me të; pastaj u pastrua nga papastërtia e saj dhe u kthye në shtëpinë e vet.</span> <span class="verse"><a name="5">5</a>Gruaja mbeti me barrë dhe ia njoftoi Davidit, duke i thënë: &quot;Jam me barrë&quot;.</span> <span class="verse"><a name="6">6</a>Atëherë Davidi dërgoi t'i thotë Joabit: &quot;Dërgomë Hiteun Uriah&quot;. Dhe Joabi dërgoi Uriahun te Davidi.</span> <span class="verse"><a name="7">7</a>Kur Uriahu arriti tek ai, Davidi e pyeti për gjendjen shëndetsore të Joabit dhe të popullit, dhe si shkonte lufta.</span> <span class="verse"><a name="8">8</a>Pastaj Davidi i tha Uriahut: &quot;Zbrit në shtëpinë tënde dhe laji këmbët&quot;. Uriahu doli nga shtëpia e mbretit dhe i nisën një dhuratë nga ana e mbretit.</span> <span class="verse"><a name="9">9</a>Por Uriahu fjeti te porta e shtëpisë së mbretit bashkë me tërë shërbëtorët e zotërisë së tij dhe nuk zbriti në shtëpinë e tij.</span> <span class="verse"><a name="10">10</a>Kur e njoftuan Davidin për këtë gjë dhe i thanë: &quot;Uriahu nuk zbriti në shtëpinë e tij&quot;. Davidi i tha Uriahut: &quot;A nuk vjen vallë nga një udhëtim? Pse, pra, nuk zbrite në shtëpinë tënde?&quot;.</span> <span class="verse"><a name="11">11</a>Uriahu iu përgjigj Davidit: &quot;Arka, Izraeli dhe Juda banojnë në çadra, zotëria im Joab dhe shërbëtorët e zotërisë tim e kanë ngritur kampin e tyre në fushë të hapur. Si mund të hyj unë në shtëpinë  time për të ngrënë dhe për të pirë? Ashtu siç  është e vërtetë që ti rron dhe që rron shpirti yt, unë nuk do ta bëj këtë gjë!&quot;.</span> <span class="verse"><a name="12">12</a>Atëherë Davidi i tha Uriahut: &quot;Qëndro edhe sot këtu, nesër do të të lë të shkosh&quot;. Kështu Uriahu qëndroi në Jeruzalem atë ditë dhe ditën tjetër.</span> <span class="verse"><a name="13">13</a>Davidi e ftoi pastaj të hajë e të pijë bashkë me të dhe e dehu. Por në mbrëmje Uriahu doli për të shkuar në shtrojën e tij bashkë me shërbëtorët e zotërisë së tij dhe nuk zbriti në shtëpinë e tij.</span> <span class="verse"><a name="14">14</a>Të nesërmen në mëngjes, Davidi i shkroi një letër Joabit dhe ia dërgoi me anë të Uriahut.</span> <span class="verse"><a name="15">15</a>Në letër kishte shkruar kështu: &quot;Vendoseni Uriahun në vijë të parë, ku beteja është më e ashpër, pastaj tërhiquni nga ai, me qëllim që të goditet dhe të vdesë&quot;.</span> <span class="verse"><a name="16">16</a>Ndërsa rrethonte qytetin, Joabi e vuri Uriahun në vendin ku e dinte se kishte njerëz trima.</span> <span class="verse"><a name="17">17</a>Banorët e qytetit bënë një dalje dhe sulmuan Joabin, disa nga shërbëtorët e Davidit ranë dhe vdiq edhe Hiteu Uriah.</span> <span class="verse"><a name="18">18</a>Atëherë Joabi dërgoi një lajmëtar për t'i njoftuar Davidit tërë ngjarjet e luftës,</span> <span class="verse"><a name="19">19</a>dhe i dha lajmëtarit këtë urdhër: &quot;Kur të kesh mbaruar së treguari mbretit tërë ngjarjet e luftës,</span> <span class="verse"><a name="20">20</a>në qoftë se ai zemërohet dhe të thotë: &quot;Pse iu afruat qytetit për të luftuar? A nuk e dinit që do të gjuanin nga muret lart?</span> <span class="verse"><a name="21">21</a>Kush e vrau Abimelekun, birin e Jerubeshethit? A nuk qe një grua që i hodhi një gur nga muret, dhe kështu ai vdiq në Thebets?. Sepse ju jeni afruar te murët?&quot;, atëherë ti do të thuash: &quot;Vdiq edhe shërbëtori yt Hiteu Uriah&quot;&quot;.</span> <span class="verse"><a name="22">22</a>Kështu lajmëtari u nis dhe, kur arriti, i tregoi Davidit të gjitha ato që Joabi e kishte ngarkuar të thoshte.</span> <span class="verse"><a name="23">23</a>Lajmëtari i tha Davidit: &quot;Armiqtë patën epërsi mbi ne dhe bënë një dalje kundër nesh në fushë të hapur, por ne i sprapsëm deri në hyrjen e portës;</span> <span class="verse"><a name="24">24</a>atëherë harkëtarët gjuajtën mbi shërbëtorët e tu nga lartësia e mureve dhe disa shërbëtorë të mbretit vdiqën, dhe vdiq edhe shërbëtori yt, Hiteu Uriah&quot;.</span> <span class="verse"><a name="25">25</a>Atëherë Davidi i tha lajmëtarit: &quot;Do t'i thuash kështu Joabit: &quot;Mos u hidhëro për këtë gjë, sepse shpata ha o njerin o tjetrin; lufto me forcë më të madhe kundër qytetit dhe shkatërroje&quot;. Dhe ti jepi zemër&quot;.</span> <span class="verse"><a name="26">26</a>Kur gruaja e Uriahut dëgjoi që burri i saj kishte vdekur, ajo mbajti zi për bashkëshortin e saj.</span> <span class="verse"><a name="27">27</a>Me të mbaruar zija, Davidi dërgoi ta marrë dhe e priti në shtëpinë e tij. Ajo u bë gruaja e tij dhe i lindi një djalë. Por ajo që Davidi kishte bërë nuk i pëlqeu Zotit.</span> </p></div</div></div></body></html>