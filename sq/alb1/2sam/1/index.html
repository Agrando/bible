<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>Pas vdekjes së Saulit, Davidi u kthye nga masakra e Amalekitëve dhe u ndal dy ditë në Tsiklag.</span> <span class="verse"><a name="2">2</a>Ditën e tretë arriti në kampin e Saulit një burrë me rroba të grisura dhe me kokën me dhe. Sa arriti pranë Davidit, ai ra për tokë dhe u përkul.</span> <span class="verse"><a name="3">3</a>Davidi e pyeti: &quot;Nga vjen?&quot;. Ai iu përgjigj: &quot;Kam ikur nga kampi i Izraelit&quot;.</span> <span class="verse"><a name="4">4</a>Davidi i tha: &quot;Si u bë? Të lutem, më trego&quot;. Ai iu përgjigj: &quot;Populli iku nga fusha e betejës dhe shumë njerëz ranë dhe vdiqën; edhe Sauli dhe biri i tij Jonatan kanë vdekur&quot;.</span> <span class="verse"><a name="5">5</a>Atëherë Davidi e pyeti të riun që i tregonte ngjarjen: &quot;Si e di ti që Sauli dhe biri i tij Jonatani kanë vdekur?&quot;.</span> <span class="verse"><a name="6">6</a>I riu që i tregonte ngjarjen tha: &quot;Ndodhesha rastësisht në malin Gilboa, kur pashë Saulin të mbështetur në shtizën e tij, ndërsa qerret dhe kalorësit e ndiqnin nga afër.</span> <span class="verse"><a name="7">7</a>Ai u kthye, më pa dhe më thirri. Unë iu përgjigja: &quot;Ja ku jam&quot;.</span> <span class="verse"><a name="8">8</a>Ai më pyeti: &quot;Kush je ti?&quot;. Unë iu përgjigja: &quot;Jam një Amalekit&quot;.</span> <span class="verse"><a name="9">9</a>Atëherë ai më tha: &quot;Afrohu tek unë dhe më vrit, sepse një ankth i madh më ka pushtuar, por jeta është e tëra akoma tek unë&quot;.</span> <span class="verse"><a name="10">10</a>Kështu iu afrova atij dhe e vrava, sepse e kuptoja që ai nuk do të mund të jetonte mbas rënies së tij. Pastaj mora diademën që kishte mbi kokë dhe byzylykun që mbante në krah, dhe i solla këtu te zotëria im&quot;.</span> <span class="verse"><a name="11">11</a>Atëherë Davidi kapi rrobat e veta dhe i grisi; po kështu vepruan tërë njerëzit që ishin me të.</span> <span class="verse"><a name="12">12</a>Kështu mbajtën zi, qanë dhe agjeruan deri në mbrëmje për Saulin, për Jonatanin, birin e tij, për popullin e Zotit dhe për shtëpinë e Izraelit, sepse kishin rënë nga shpata.</span> <span class="verse"><a name="13">13</a>Pastaj Davidi e pyeti të riun që i kishte treguar ngjarjen: &quot;Nga ç'vend je?&quot;. Ai u përgjigj: &quot;Jam biri i një të huaji, i një Amalekiti&quot;.</span> <span class="verse"><a name="14">14</a>Atëherë Davidi i tha: &quot;Si nuk pate frikë të shtrish dorën për të vrarë të vajosurin e Zotit</span> <span class="verse"><a name="15">15</a>Pastaj thirri një nga njerëzit e tij dhe i tha: &quot;Afrohu dhe hidhu mbi të!&quot;. Ai e goditi dhe Amalekiti vdiq.</span> <span class="verse"><a name="16">16</a>Pas kësaj Davidi tha: &quot;Gjaku yt rëntë mbi kokën tënde, sepse me gojën tënde ke dëshmuar kundër vetes sate, duke thënë: &quot;Unë kam vrarë të vajosurin e Zotit&quot;&quot;.</span> <span class="verse"><a name="17">17</a>Atëherë Davidi ia mori këtij vajtimi për Saulin dhe Jonatanin, birin e tij,</span> <span class="verse"><a name="18">18</a>dhe urdhëroi t'u mësonin bijve të Judës këngën e harkut. Ja, ajo gjendet e shkruar në librin e të Drejtit.</span> <span class="verse"><a name="19">19</a>&quot;Madhështia e Izraelit qëndron e vrarë në lartësitë e tua! Si është e mundur që ranë trimat?</span> <span class="verse"><a name="20">20</a>Mos ia njoftoni Gathit, mos e bëni të ditur nëpër rrugët e Ashkalonit, që të mos gëzohen bijat e Filistejve, që të mos ngazëllohen bijat e të parrethprerëve.</span> <span class="verse"><a name="21">21</a>O male të Gilboas, mos rëntë më as vesa as shiu mbi ju, mos pastë as fusha ofertash; sepse aty u hodh mburoja e trimave, mburoja e Saulit, sikur ky të mos ishte i vajosur.</span> <span class="verse"><a name="22">22</a>Nga gjaku i të vrarëve, nga dhjami i trimave, harku i Jonatanit nuk u tërhoq kurrë dhe shpata e Saulit nuk u vërtit kurrë bosh.</span> <span class="verse"><a name="23">23</a>Sauli dhe Jonatani; aq të dashur dhe të përzemërt në jetë, nuk u ndanë në vdekjen e tyre. Ishin më të shpejtë se shqiponjat, më të fortë se luanët.</span> <span class="verse"><a name="24">24</a>Bija të Izraelit, vajtoni Saulin që ju vishte në luks me rroba flakë të kuqe, që i zbukuronte me ar veshjet tuaja.</span> <span class="verse"><a name="25">25</a>Vallë, si ranë trimat në mes të betejës, si u vra Jonathani në lartësitë e tua?</span> <span class="verse"><a name="26">26</a>Unë jam në ankth për ty, o vëllai im Jonatan; ti ishe shumë i dashur për mua, dashuria jote për mua ishte më e mrekullueshme se dashuria e grave.</span> <span class="verse"><a name="27">27</a>Vallë, si ranë trimat dhe si u shkatërruan armët e luftës?&quot;.</span> </p></div</div></div></body></html>