<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 13</strong></div><p><span class="verse"><a name="1">1</a>Pastaj ndodhi që Absalomi, bir i Davidit, kishte një motër shumë të bukur që quhej Tamara; por Amnoni, bir i Davidit, u dashurua me të.</span> <span class="verse"><a name="2">2</a>Amnoni u dashurua me aq pasion me motrën e tij Tamara sa ra i sëmurë, sepse ajo ishte e virgjër; dhe Amnonit i dukej e vështirë t'i bënte gjë.</span> <span class="verse"><a name="3">3</a>Amnoni kishte një shok, që quhej Jonadab, bir i Shimeahut, vëllait të Davidit; Jonadabi ishte një njeri shumë dinak.</span> <span class="verse"><a name="4">4</a>Ky i tha: &quot;Pse, o bir i mbretit, vazhdon të dobësohesh çdo ditë që kalon? Nuk dëshiron të ma thuash?&quot;. Amnoni iu përgjigj: &quot;Kam rënë në dashuri me Tamarën, motrën e vëllait tim Absalom&quot;.</span> <span class="verse"><a name="5">5</a>Atëherë Jonadabi i tha: &quot;Rri në shtrat dhe bëj sikur je i sëmurë; kur të vijë yt atë të të shikojë, thuaji: &quot;Bëj, të lutem, që motra ime Tamara të vijë të më japë të ha dhe ta përgatisë ushqimin në  praninë time, në mënyrë që unë ta shikoj dhe  ta marr nga duart e saj&quot;&quot;.</span> <span class="verse"><a name="6">6</a>Kështu Amnoni ra në shtrat dhe u shti i sëmurë; kur më vonë erdhi mbreti ta shikojë, Amnoni i tha: &quot;Lër, të lutem, që motra ime Tamara të vijë dhe të më përgatisë nja dy kuleç në praninë time; kështu do të marr ushqim nga duart e saj&quot;.</span> <span class="verse"><a name="7">7</a>Atëherë Davidi dërgoi njeri në shtëpinë e Tamarës për t'i thënë: &quot;Shko në shtëpinë e vëllait tënd Amnon dhe përgatiti diçka për të ngrënë&quot;.</span> <span class="verse"><a name="8">8</a>Tamara shkoi në shtëpinë e vëllait të saj Amnon, që rrinte shtrirë në shtrat. Pastaj mori pak miell, e brumosi, përgatiti disa kuleçë para syve të tij dhe i poqi.</span> <span class="verse"><a name="9">9</a>Pastaj mori një enë me bisht dhe i derdhi kuleçët para tij, por Amnoni nuk pranoi t'i hajë dhe tha: &quot;Nxirrni jashtë që këtej tërë njerëzit&quot;. Tërë sa ishin dolën jashtë.</span> <span class="verse"><a name="10">10</a>Atëherë Amnoni i tha Tamarës: &quot;Ma ço ushqimin në dhomën time dhe do ta marr nga duart e tua&quot;. Kështu Tamara i mori kuleçët që kishte përgatitur dhe i çoj në dhomën e Amnonit, vëllait të saj.</span> <span class="verse"><a name="11">11</a>Ndërsa po ia jepte për të ngrënë, ai e kapi dhe i tha: &quot;Eja, shtrihu me mua, motra ime&quot;.</span> <span class="verse"><a name="12">12</a>Ajo iu përgjigj: &quot;Jo, vëllai im, mos më poshtëro kështu; kjo nuk bëhet në Izrael; mos kryej një poshtërsi të tillë!</span> <span class="verse"><a name="13">13</a>Po unë ku ta çoj turpin tim? Kurse ti do të konsiderohesh si keqbërës në Izrael. Tani, të lutem, foli mbretit dhe ai nuk ka për të më refuzuar ndaj teje&quot;.</span> <span class="verse"><a name="14">14</a>Por ai nuk deshi ta dëgjojë dhe, duke qenë më i fortë se ajo, e dhunoi dhe ra në shtrat me të.</span> <span class="verse"><a name="15">15</a>Pastaj Amnoni filloi ta urrejë me një urrejtje shumë të madhe, kështu që urrejtja që ndjente për të ishte më e madhe se dashuria me të cilën e kishte dashuruar më parë. Kështu Amnoni i tha: &quot;Çohu, shko!&quot;.</span> <span class="verse"><a name="16">16</a>Por ajo iu përgjigj: &quot;Oh, jo! Dëmi që do të më bëje duke më përzënë do të ishte më i madh se ai që më ke bërë deri tani&quot;. Por ai nuk deshi ta dëgjojë.</span> <span class="verse"><a name="17">17</a>Thirri, pra, shërbëtorin që e ndihmonte dhe i tha: &quot;Largoje këtë larg meje dhe mbylle portën prapa saj&quot;.</span> <span class="verse"><a name="18">18</a>Ajo kishte veshur një tunikë me mëngë, sepse kështu visheshin vajzat e mbretit akoma të virgjëra. Kështu shërbëtori i Amnonit e nxori jashtë dhe mbylli derën prapa saj.</span> <span class="verse"><a name="19">19</a>Tamara atëherë hodhi mbi kryet e saj, grisi tunikën më mëngë që kishte veshur, vuri dorën mbi kokë dhe iku duke ulëritur.</span> <span class="verse"><a name="20">20</a>Absalomi, vëllai, i tha: &quot;Ndofta vëllai yt Amnon ka qenë me ty? Tani për tani hesht, motra ime; ai është yt vëlla; mos e lësho veten për këtë&quot;. Kështu Tamara mbeti e dëshpëruar në shtëpinë e Absalomit, vëllait të saj.</span> <span class="verse"><a name="21">21</a>Kur mbreti David i mësoi të gjitha këto, u zemërua shumë.</span> <span class="verse"><a name="22">22</a>Por Absalomi nuk i drejtoi asnjë fjalë Amnonit, as për të mirë as për të keq, sepse e urrente Amnonin se kishte poshtëruar motrën e tij Tamara.</span> <span class="verse"><a name="23">23</a>Dy vjet më vonë, kur Absalomi kishte qethësit e bagëtive në Baal-Hatsroit pranë Efraimit, ftoi të gjithë bijtë e mbretit.</span> <span class="verse"><a name="24">24</a>Absalomi shkoi të takohet me mbretin dhe i tha: &quot;Shërbëtori yt ka qethësit; të lutem të vijë edhe mbreti me gjithë shërbëtorët e tij në shtëpinë e shërbëtorit tënd!&quot;.</span> <span class="verse"><a name="25">25</a>Por mbreti i tha Absalomit: &quot;Jo, biri im, nuk po vijmë tani të gjithë, që të mos të të rëndojë&quot;. Megjithëse ai nguli këmbë, mbreti nuk desh të shkonte, por i dha bekimin e tij.</span> <span class="verse"><a name="26">26</a>Atëherë Absalomi i tha: &quot;Në rast se nuk do të vish ti, të lutem, lejo Amnonin, vëllanë tim, të vijë me ne&quot;. Mbreti iu përgjigj: &quot;Pse duhet të vijë me ty?&quot;.</span> <span class="verse"><a name="27">27</a>Por Absalomi nguli këmbë aq shumë sa që Davidi lejoi të shkojnë bashkë me të Amnonin dhe gjithë bijtë e mbretit.</span> <span class="verse"><a name="28">28</a>Absalomi u kishte dhënë këtë urdhër shërbëtorëve të tij, duke thënë: &quot;Hapni sytë, kur Amnoni të jetë dehur nga vera dhe unë t'ju them: &quot;Goditeni Amnonin!&quot;, ju vriteni dhe mos kini frikë. A nuk jam  unë që ju urdhëroj? Bëhuni trima dhe tregohuni  të fortë!&quot;.</span> <span class="verse"><a name="29">29</a>Kështu shërbëtorët e Absalomit vepruan kundër Amnonit, ashtu si kishte urdhëruar Absalomi. Atëherë tërë bijtë e mbretit u ngritën, hipën secili mbi mushkën e vet dhe ua mbathën.</span> <span class="verse"><a name="30">30</a>Ndërsa ishin akoma rrugës, Davidit i arriti ky lajm: &quot;Absalomi ka vrarë tërë bijtë e mbretit dhe nuk ka shpëtuar asnjëri prej tyre&quot;.</span> <span class="verse"><a name="31">31</a>Atëherë mbreti u ngrit, grisi rrobat e tij dhe u shtri për tokë; dhe të gjithë shërbëtorët e tij, i rrinin rrotull, me rrobat e grisura.</span> <span class="verse"><a name="32">32</a>Por Jonadabi, bir i Shimeahut dhe vëlla i Davidit, tha: &quot;Të mos mendojë zotëria im që tërë të rinjtë, bijtë e mbretit, u vranë; Amnoni është i vetmi që vdiq. Me urdhër të Absalomit kjo gjë u vendos  që ditën që Amnoni poshtëroi motrën e tij  Tamara.</span> <span class="verse"><a name="33">33</a>Prandaj mbreti, zotëria im, të mos hidhërohet duke menduar se të gjithë bijtë e mbretit kanë vdekur; vetëm Amnoni ka vdekur,</span> <span class="verse"><a name="34">34</a>dhe Absalomi ka ikur&quot;. Ndërkaq i riu që bënte roje ngriti sytë, shikoi, dhe ja, një turmë e madhe njerëzish vinte nga rruga prapa tij, nga ana e malit.</span> <span class="verse"><a name="35">35</a>Jonadabi i tha mbretit: &quot;Ja bijtë e mbretit që po vijnë! Gjendja është pikërisht ashtu siç tha shërbëtori yt&quot;.</span> <span class="verse"><a name="36">36</a>Sa e mbaroi fjalën, arritën bijtë e mbretit, të cilët e ngritën zërin dhe filluan të qajnë; edhe mbreti dhe tërë shërbëtorët e tij filluan të qajnë me të madhe.</span> <span class="verse"><a name="37">37</a>Absaloni kishte ikur dhe kishte shkuar te Talmai, bir i Amihudit, mbret i Geshurit. Davidi mbante zi çdo ditë për birin e tij.</span> <span class="verse"><a name="38">38</a>Kështu Absalimo ia mbathi dhe shkoi në Geshur, ku qëndroi tre vjet.</span> <span class="verse"><a name="39">39</a>Mbreti David dëshironte të shkonte te Absalomi, sepse ishte ngushulluar tanimë nga vdekja e Amnonit.</span> </p></div</div></div></body></html>