<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 16</strong></div><p><span class="verse"><a name="1">1</a>Davidi sapo e kishte kaluar majën e malit; kur ja, Tsiba, shërbëtor i Mefiboshethit, i doli përpara me gomarë me samar dhe të ngarkuar me dyqind bukë, njëqind vile rrushi të thatë, njëqind fruta vere dhe një calik me verë.</span> <span class="verse"><a name="2">2</a>Mbreti i tha Tsibas: &quot;Ç'ke ndërmënd të bësh me këto gjëra?&quot;. Tsiba iu përgjigj: &quot;Gomarët do t'i shërbejnë shtëpisë së mbretit për të hipur; buka dhe frutat e verës do të përdoren për të ushqyer të  rinjtë, dhe vera do të pihet nga ata që do të  jenë të lodhur në shkretëtirë&quot;.</span> <span class="verse"><a name="3">3</a>Mbreti tha: &quot;Ku është biri i zotërisë tënd?&quot;. Tsiba iu përgjigj mbretit: &quot;Ja, mbeti në Jeruzalem, sepse tha: &quot;Sot shtëpia e Izraelit do të më kthejë mbretërinë e atit tim&quot;&quot;.</span> <span class="verse"><a name="4">4</a>Atëherë mbreti i tha Tsibas: &quot;Ja, të gjitha ato që janë pronë e Mefiboshethit janë të tua&quot;. Tsiba iu përgjigj: &quot;Unë po bie përmbys para teje. Paça hirin tënd, o mbret, o imzot!&quot;.</span> <span class="verse"><a name="5">5</a>Kur mbreti David arriti në Bahurim, që andej doli një njeri që ishte i fisit të shtëpisë së Saulit, ai quhej Shimei dhe ishte bir i Gerit. Ai po dilte duke shqiptuar mallkime,</span> <span class="verse"><a name="6">6</a>dhe hidhte gurë kundër Davidit dhe gjithë shërbëtorëve të mbretit David, ndërsa tërë populli dhe tërë trimat ishin radhitur në të djathtë dhe në të majtë të mbretit.</span> <span class="verse"><a name="7">7</a>Ndërsa mallkonte, Shimei thoshte: &quot;Shko, pra, shko, njeri gjakatar dhe i kobshëm!</span> <span class="verse"><a name="8">8</a>Zoti ka bërë që mbi kokën tënde të bjerë gjaku i shtëpisë së Saulit, në vend të cilit ti ke mbretëruar; dhe Zoti e ka dhënë mbretërinë në duart e Absalomit, birit tënd; dhe ja, tani je bërë rob i vetë ligësisë sate, sepse je njeri gjakatar&quot;.</span> <span class="verse"><a name="9">9</a>Atëherë Abishai, bir i Tserajahut, i tha mbretit: &quot;Pse ky qen i ngordhur duhet të mallkojë mbretin, zotërinë time? Të lutem, më lër të shkoj t'i pres kokën!&quot;.</span> <span class="verse"><a name="10">10</a>Por mbreti iu përgjigj: &quot;Ç'kam të bëj unë me ju, bijtë e Tserujahut? Prandaj lëreni të mallkojë, sepse Zoti i ka thënë: &quot;Mallko Davidin!&quot;. Dhe kush mund të thotë: &quot;Pse silleni kështu?&quot;</span> <span class="verse"><a name="11">11</a>Pastaj Davidi i tha Abishait dhe tërë shërbëorëve të tij: &quot;Ja, im bir, që ka dalë nga barku im, kërkon të më heqë jetën aq më shumë dhe ky Beniaminit! Lëreni të rrijë dhe të mallkojë, sepse ia ka urdhëruar Zoti.</span> <span class="verse"><a name="12">12</a>Ndoshta Zoti do ta shohë hidhërimin tim dhe do të më bëjë të mira në vend të mallkimeve që më drejton sot&quot;.</span> <span class="verse"><a name="13">13</a>Kështu Davidi dhe njerëzit e tij e vazhduan rrugën e tyre; edhe Shimei ecte anës së malit, përballë Davidit, dhe rrugës e mallkonte atë, i hidhte gurë dhe pluhur.</span> <span class="verse"><a name="14">14</a>Mbreti dhe tërë njerëzit që ishin me të arritën në vendin e caktuar të lodhur, dhe aty e morën veten.</span> <span class="verse"><a name="15">15</a>Ndërkohë Absalomi dhe tërë populli, njerëzit e Izraelit, kishin hyrë në Jeruzalem; Ahithofeli ishte me të.</span> <span class="verse"><a name="16">16</a>Kur Hushai, Arkiti, miku i Davidit, arriti tek Absalomi, Hushai i tha Absalomit: &quot;Rroftë mbreti! Rroftë mbreti!&quot;.</span> <span class="verse"><a name="17">17</a>Absalomi i tha Hushait: &quot;Kjo është dashuria që ke për mikun tënd? Pse nuk shkove me mikun tënd?&quot;.</span> <span class="verse"><a name="18">18</a>Hushai iu përgjigj Absalomit: &quot;Jo, unë do të jem me atë që Zoti, gjithë ky popull dhe tërë njerëzit e Izraelit kanë zgjedhur, dhe do të mbetem me të.</span> <span class="verse"><a name="19">19</a>A nuk duhet vallë, të vihem në shërbim të birit të tij? Ashtu si i kam shërbyer atit tënd, në të njëjtën mënyrë do të të shërbej edhe ty&quot;.</span> <span class="verse"><a name="20">20</a>Atëherë Absalomi i tha Ahithofelit: &quot;Jepni këshillën tuaj! Ç'duhet të bëjmë?&quot;.</span> <span class="verse"><a name="21">21</a>Ahithofeli iu përgjigj kështu Absalomit: &quot;Hyrë te konkubinat e atit tënd që ai ka lënë për të ruajtur shtëpinë, kështu tërë Izraeli do të mësojë që je bërë i urryer për atin tënd dhe ata që janë me ty do të marrin guxim&quot;.</span> <span class="verse"><a name="22">22</a>Ngritën pastaj një çadër mbi taracën për Absalomin, dhe Absalomi hyri te konkubinat e atit të tij në sytë e tërë Izraelit.</span> <span class="verse"><a name="23">23</a>Në ato ditë, këshilla e dhënë nga Ahithofeli kishte po atë vlerë të atij që kishte konsultuar fjalën e Perëndisë. Këtë vlerë kishte çdo këshillë e Ahithofelit si për Davidin ashtu dhe për Absalomin.</span> </p></div</div></div></body></html>