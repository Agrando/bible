<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 17</strong></div><p><span class="verse"><a name="1">1</a>Pastaj Ahithefeli i tha Absalomit: &quot;Lermë të zgjedh dymbëdhjetë mijë njerëz, dhe të nisem që sonte e ta ndjek Davidin;</span> <span class="verse"><a name="2">2</a>duke e sulmuar sa është i lodhur dhe i dobët; do ta tremb dhe gjithë njerëzit që janë me të do të ikin; kështu do të mund të godas vetëm mbretin,</span> <span class="verse"><a name="3">3</a>dhe tërë popullin do ta kthej te ti. Vdekja e njeriut që ti kërkon do të favorizojë kthimin e të gjithëve; kështu tërë populli do të jetë në paqe&quot;.</span> <span class="verse"><a name="4">4</a>Ky propozim u pëlqeu Absalomit dhe të gjithë pleqve të Izraelit.</span> <span class="verse"><a name="5">5</a>Megjithatë Absalomi tha: &quot;Thirrni edhe Arkitin Hushai dhe të dëgjojmë çfarë ka për të thënë për këtë çështje&quot;.</span> <span class="verse"><a name="6">6</a>Kur Hushai erdhi tek Absalomi, ky i tha: &quot;Ahithofeli ka folur në këtë mënyrë; a duhet të veprojmë si ka thënë ai? Përndryshe, bëj një propozim ti!&quot;.</span> <span class="verse"><a name="7">7</a>Hushai iu përgjigj Absalomit: &quot;Këtë radhë këshilla e dhënë nga Ahithofeli nuk është e mirë&quot;.</span> <span class="verse"><a name="8">8</a>Hushai shtoi: &quot;Ti e njeh atin tënd dhe njerëzit e tij që janë trima dhe të egërsuar në kulm, si një arushë në fushë së cilës ia kanë marrë këlyshët; përveç kësaj ati yt është një luftëtar dhe nuk ka për ta kaluar natën me popullin.</span> <span class="verse"><a name="9">9</a>Me siguri në këtë orë ai është fshehur në ndonjë vrimë ose në ndonjë vend tjetër; në qoftë se në fillim do të hidhet mbi disa nga njerëzit e tu, kushdo që do ta mësojë ka për të thënë: &quot;Midis njerëzve që ndiqnin Absalomin ndodhi një masakër&quot;.</span> <span class="verse"><a name="10">10</a>Atëherë edhe më trimi, edhe sikur të kishte zemër luani, do të dëshpërohej shumë, sepse tërë Izraeli e di që yt atë është trim dhe që njerëzit që e shoqërojnë janë trima.</span> <span class="verse"><a name="11">11</a>Prandaj këshilloj që i tërë Izraeli nga Dani deri në Beer-Sheba të mblidhet rreth teje, i shumtë si rëra që ndodhet në bregun e detit, dhe që ti të marrësh pjesë personalisht në betejë.</span> <span class="verse"><a name="12">12</a>Kështu do ta arrijmë në çdo vend që të ndodhet dhe do të biem mbi të ashtu si vesa bie mbi tokë; dhe nga gjithë njerëzit që janë me të nuk ka për të shpëtuar as edhe një.</span> <span class="verse"><a name="13">13</a>Në rast se tërhiqet në ndonjë qytet, tërë Izraeli do t'i çojë litarë atij qyteti dhe ne do ta tërheqim në përrua, deri sa aty të mos mbetet asnjë gur&quot;.</span> <span class="verse"><a name="14">14</a>Absalomi dhe tërë njerëzit e Izraelit thanë: &quot;Këshilla e Arkitit Hushai është më e mirë se ajo e Ahithofelit&quot;. Në të vërtetë Zoti kishte vendosur ta bënte të kotë këshillën e mirë të Ahithofelit për të shkatërruar Absalomin.</span> <span class="verse"><a name="15">15</a>Atëherë Hushai u tha priftërinjve Tsodak dhe Abiathar: &quot;Ahithofeli ka këshilluar Absalomin dhe pleqtë e Izraelit kështu e kështu, ndërsa unë i këshillova në këtë dhe atë mënyrë.</span> <span class="verse"><a name="16">16</a>Prandaj tani dërgoni me nxitim njeri që të informoni Davidin dhe i thoni: &quot;Mos kalo natën në fushat e shkretëtirës, por pa tjetër shko më tutje, me qëllim që mbreti dhe gjithë njerëzit që janë me të të mos shfarosen&quot;.</span> <span class="verse"><a name="17">17</a>Por Jonathani dhe Ahimaatsi mbetën në En-Rogel, sepse nuk mund të dukeshin që hynin në qytet; kështu një shërbëtor do të shkonte për t'i informuar, dhe ata do të shkonin për të njoftuar mbretin David.</span> <span class="verse"><a name="18">18</a>Por një djalë i pa dhe njoftoi Absalomin. Të dy u nisën atëherë me nxitim dhe arritën në Bahurim në shtëpinë e një njeriu që kishte në oborr një sternë dhe zbritën në të.</span> <span class="verse"><a name="19">19</a>Pastaj gruaja mori një mbulesë, e shtriu mbi grykën e sternës dhe shpërndau mbi të grurë të bluar, pa u vënë re nga njeri.</span> <span class="verse"><a name="20">20</a>Kur shërbëtorët e Absalomit shkuan në shtëpinë e gruas dhe pyetën: &quot;Ku janë Ahimatsi dhe Jonathani?&quot;, gruaja u përgjigj: &quot;Ata e kaluan rrëkenë&quot;. Ata filluan t'i kërkojnë, por nuk i gjetën dhe u kthyen në Jeruzalem.</span> <span class="verse"><a name="21">21</a>Pas nisjes së këtyre të fundit, të dy dolën nga sterna dhe shkuan të njoftojnë mbretin David. Dhe i thanë Davidit: &quot;Shpejtoni dhe kaloni menjëherë lumin, sepse kjo është ajo që Ahithofeli ka këshilluar kundër jush&quot;.</span> <span class="verse"><a name="22">22</a>Atëherë Davidi u ngrit me gjithë njerëzit që ishin me të dhe kaloi Jordanin. Në të gdhirë nuk kishte mbetur as edhe një pa e kaluar Jordanin.</span> <span class="verse"><a name="23">23</a>Kur Ahithofeli pa që këshilla e tij nuk ishte ndjekur, shaloi gomarin dhe shkoi në shtëpinë e vet në qytetin e tij. Vuri në rregull gjërat e shtëpisë dhe vari veten. Kështu vdiq dhe u varros në varrin e të atit.</span> <span class="verse"><a name="24">24</a>Pastaj Davidi arriti në Mahanaim; dhe Absalomi kaloi Jordanin me gjithë njerëzit e Izraelit.</span> <span class="verse"><a name="25">25</a>Absalomi kishte vënë në krye të ushtrisë Amasan në vend të Joabit. Amasan ishte bir i një burri të quajtur Jithra Izraeliti, i cili kishte pasur marrëdhënie seksuale me Abigailin, bijën e Nahashit, motër e Tserujahut, nënë e Joabit.</span> <span class="verse"><a name="26">26</a>Kështu Izraeli dhe Absalomi e ngritën kampin e tyre në vendin e Galaadit.</span> <span class="verse"><a name="27">27</a>Kur Davidi arriti në Mahanaim, Shobi, bir i Nahashit nga Rabahu dhe i bijve të Amonit, Makiri, bir i Amielit nga Lodebaru dhe Barzilai, Galaaditi nga Rogelimi,</span> <span class="verse"><a name="28">28</a>sollën shtretër, legena, enë prej dheu, grurë, elb, miell, grurë të pjekur, bathë, thjerrëza, perime të pjekura,</span> <span class="verse"><a name="29">29</a>miell, gjalpë, dele dhe djathë lope për Davidin dhe për njerëzit që ishin me të, me qëllim që të hanin, sepse thonin: &quot;Këta njerëz kanë vuajtur nga uria, nga lodhja dhe nga etja në shkretëtirë&quot;.</span> </p></div</div></div></body></html>