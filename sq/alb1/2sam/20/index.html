<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 20</strong></div><p><span class="verse"><a name="1">1</a>Ndodhej aty një keqbërës i quajtur Sheba, bir i Bikrit, një Beniaminit, i cili i ra borisë dhe tha: &quot;Nuk kemi asnjë pjesë me Davidin dhe asnjë trashëgimi me birin e Isait! O Izraelitë, secili të shkojë në çadrën e vet&quot;.</span> <span class="verse"><a name="2">2</a>Kështu tërë njerëzit e Izraelit e braktisën Davidin për të ndjekur Shebin, birin e Bikrit. Por njerëzit e Judës mbetën të bashkuar me mbretin e tyre dhe e shoqëruan nga Jordani deri në Jeruzalem.</span> <span class="verse"><a name="3">3</a>Kur mbreti David hyri në shtëpinë e tij në Jeruzalem, i mori të dhjetë konkubinat që kishte lënë për të ruajtur shtëpinë dhe i vendosi në një banesë të mbikqyrur; ai i mbante ato, por nuk hynte te  ato; kështu ato mbetën të mbyllura deri ditën  e vdekjes së tyre, në një gjendje vejërie.</span> <span class="verse"><a name="4">4</a>Pastaj mbreti i tha Amasas: &quot;Më mblidh njerëzit e Judës brenda tri ditëve dhe ti vetë të jesh këtu&quot;.</span> <span class="verse"><a name="5">5</a>Amasa u nis, pra, për të mbledhur njerëzit e Judës, por vonoi tej afatit të caktuar.</span> <span class="verse"><a name="6">6</a>Atëherë Davidi i tha Abishait: &quot;Sheba, biri i Bikrit, do të na bëjë më keq se Absalomi; merr shërbëtorët e zotërisë tënd dhe ndiqe që të mos shtjerë në dorë qytete të fortifikuara dhe të na shpëtojë&quot;.</span> <span class="verse"><a name="7">7</a>Nën komandën e tij shkuan njerëzit e Joabit: Kerethejtë, Pelethejtë dhe tërë njerëzit më trima; dolën nga Jeruzalemi për të ndjekur Sheban, birin e Bikrit.</span> <span class="verse"><a name="8">8</a>Kur ata arritën pranë gurit të madh që është në Gabaon, Amasa u doli përpara. Joabi kishte veshur një uniformë ushtarake, mbi të cilën kishte brezin me një shpatë në këllëfin e ngritur me ijet; ndërsa po ecte përpara, shpata i ra.</span> <span class="verse"><a name="9">9</a>Joabi i tha Amasas: &quot;A je mirë, vëllai im?&quot;. Pastaj Joabi me dorën e djathtë e kapi Amasan nga mjekra për ta puthur.</span> <span class="verse"><a name="10">10</a>Amasa nuk vuri re shpatën që Joabi kishte në dorën tjetër; me të ai e goditi në bark dhe përbrëndësat e barkut u përhapën për tokë pa e goditur për së dyti, dhe ai vdiq. Pastaj Joabi dhe i vëllai  Abishai filluan të ndiqnin Sheban, birin e  Bikrit.</span> <span class="verse"><a name="11">11</a>Ndërkaq njeri prej të rinjve të Joabit kishte mbetur pranë Amasas dhe thoshte: &quot;Kush e do Joabin dhe kush është për Davidin le të shkojnë pas Joabit!&quot;.</span> <span class="verse"><a name="12">12</a>Por Amasa po përpëlitej në gjak, në mes të rrugës. Kur ai njeri vuri re që tërë populli po ndalej, e tërhoqi zvarrë Amasan jashtë rrugës në një fushë dhe i hodhi sipër një mantel, sepse të gjithë ata që i afroheshin ndaleshin.</span> <span class="verse"><a name="13">13</a>Kur u hoq nga rruga, të gjithë vazhduan pas Joabit për të ndjekur Sheban, birin e Bikrit.</span> <span class="verse"><a name="14">14</a>Joabi kaloi në të gjitha fiset e Izraelit deri në Abel dhe në Beth-Maakah. Të gjithë Berejtë u mblodhën dhe i shkuan pas.</span> <span class="verse"><a name="15">15</a>Shkuan pastaj të rrethojnë Sheban në Abel të Beth-Maakahut dhe ndërtuan kundër qytetit një ledh prej dheu që ngrihej pranë mureve; tërë njerëzit që ishin me Joabin përpiqeshin të dëmtonin muret për t'i rrëzuar.</span> <span class="verse"><a name="16">16</a>Atëherë një grua e urtë thirri nga qyteti: &quot;Dëgjoni, dëgjoni! Ju lutem, i thoni Joabit të afrohet, sepse dua t'i flas!&quot;.</span> <span class="verse"><a name="17">17</a>Kur iu afrua, gruaja e pyeti: &quot;A je ti Joabi?&quot;. Ai u përgjigj: &quot;Jam unë&quot;. Atëherë ajo i tha: &quot;Dëgjo fjalët e shërbëtores sate&quot;. Ai u përgjigj: &quot;Po dëgjoj&quot;.</span> <span class="verse"><a name="18">18</a>Ajo vazhdoi: &quot;Dikur e kishin zakon të thonin: &quot;Do t'i kërkojmë këshillë Abelit&quot;, sepse kështu problemi ishte i zgjidhur.</span> <span class="verse"><a name="19">19</a>Jemi në një nga qytetet më paqësore e më besnike të Izraelit; dhe ti kërkon të shkatërrosh një qytet që është një nënë në Izrael. Pse kërkon të shkatërrosh trashëgiminë e Zotit?&quot;.</span> <span class="verse"><a name="20">20</a>Joabi u përgjigj: &quot;Qoftë larg, larg meje mendimi i shkatërrimit dhe i shkretimit.</span> <span class="verse"><a name="21">21</a>Punët nuk qëndrojnë kështu; një njeri nga krahina malore e Efraimit i quajtur Sheba, bir i Bikrit, ka ngritur dorën kundër mbretit, kundër Davidit. Më dorëzoni vetëm atë dhe unë do të largohem nga  qyteti&quot;. Gruaja i tha Joabit: &quot;Ja, koka e tij  do të hidhet nga muri&quot;.</span> <span class="verse"><a name="22">22</a>Atëherë gruaja; me urtësinë e saj, iu drejtua tërë popullit; kështu ia prenë kokën Shebas, birit të Bikrit, dhe ia hodhën Joabit. Ky urdhëroi t'i bien borisë dhe të gjithë u larguan nga qyteti dhe  secili shkoi në çadrën e vet. Pastaj Joabi u  kthye në Jeruzalem pranë mbretit.</span> <span class="verse"><a name="23">23</a>Joabi ishte në krye të gjithë ushtrisë së Izraelit; Benajahu, bir i Jehojadit, ndodhej në krye të Kerethejve dhe të Pelethejve.</span> <span class="verse"><a name="24">24</a>Adorami merrej me haraçet; Jozafati, bir i Ahiludit, ushtronte funksionin e kançelierit;</span> <span class="verse"><a name="25">25</a>Sheva ishte sekretar; Tsadoku dhe Abiathari ishin priftërinj;</span> <span class="verse"><a name="26">26</a>dhe Ira i Jairit ishte kryeministri i Davidit.</span> </p></div</div></div></body></html>