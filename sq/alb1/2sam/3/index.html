<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 3</strong></div><p><span class="verse"><a name="1">1</a>Lufta midis shtëpisë së Saulit dhe shtëpisë së Davidit qe e gjatë. Davidi bëhej gjithnjë më i fortë, ndërsa shtëpia e Saulit dobësohej gjithnjë e më shumë.</span> <span class="verse"><a name="2">2</a>Në Hebron Davidit i lindën disa djem. I parëlinduri i tij qe Amnoni, që ia lindi Jezreelitja Ahinoam;</span> <span class="verse"><a name="3">3</a>i dyti qe Kileabi, ia lindi Karmelitja Abigail, dikur bashkëshorte e Nabalit; i treti qe Absalomi, bir i Maakahut, e bija e Talmait, mbret i Geshurit;</span> <span class="verse"><a name="4">4</a>i katërti qe Adonijahu, bir i Hagithit; i pesti qe Shefatiahu, bir i Abitalit,</span> <span class="verse"><a name="5">5</a>dhe i gjashti qe Ithreami, bir i Eglahit, bashkëshorte e Davidit. Këta fëmijë i lindën Davidit në Hebron.</span> <span class="verse"><a name="6">6</a>Gjatë luftës midis shtëpisë së Davidit dhe shtëpisë së Saulit, Abneri qëndroi i lidhur fort me shtëpinë e Saulit.</span> <span class="verse"><a name="7">7</a>Sauli kishte pasur një konkubinë të quajtur Ritspah, bijë e Ajahut; dhe Ish-Boshethi i tha Abnerit: &quot;Pse ke hyrë te konkubina e atit tim?&quot;.</span> <span class="verse"><a name="8">8</a>Abneri u zemërua shumë nga fjalët e Ish-Boshethit dhe iu përgjigj: &quot;Mos vallë jam një kokë qeni i Judës? Deri më sot jam treguar besnik i shtëpisë së Saulit, atit tënd, i vëllezërve dhe i miqve të  saj dhe nuk të kam dorëzuar në duart e Davidit,  dhe pikërisht sot ti më qorton për fajin që kam kryer me këtë grua!</span> <span class="verse"><a name="9">9</a>Perëndia t'i bëjë Abnerit këtë dhe më keq në rast se nuk i bëj Davidit atë që Zoti i është betuar:</span> <span class="verse"><a name="10">10</a>ta kaloj mbretërinë nga shtëpia e Saulit dhe të vendosë fronin e Davidit mbi Izrael dhe mbi Judën, nga Dani deri në Beer-Sheba&quot;.</span> <span class="verse"><a name="11">11</a>Ish-Boshethi nuk iu përgjigj dot as edhe me një fjalë të vetme Abnerit, sepse ia kishte frikën.</span> <span class="verse"><a name="12">12</a>Atëherë Abneri i dërgoi në emër të tij lajmëtarë Davidit për t'i thënë: &quot;Kujt i përket vendi? Bëj aleancë me mua dhe dora ime do të jetë me ty për të ta sjellë tërë Izraelin&quot;.</span> <span class="verse"><a name="13">13</a>Davidi iu përgjigj: &quot;Kam diçka për të të kërkuar: Unë do të bëj aleancë me ty, por ti nuk do të ma shohësh fytyrën po nuk më solle më parë Mikalin, bijën e Saulit, kur të vish të më shikosh&quot;.</span> <span class="verse"><a name="14">14</a>Kështu Davidi i dërgoi lajmëtarë Ish-Boshethit, birit të Saulit, për t'i thënë: &quot;Ma kthe bashkëshorten time Mikal, me të cilën u fejova për njëqind lafsha të Filistejve&quot;.</span> <span class="verse"><a name="15">15</a>Ish-Boshethi dërgoi ta marrin te burri i saj Paltiel, bir i Laishit.</span> <span class="verse"><a name="16">16</a>Burri i saj shkoi me të dhe e ndoqi duke qarë deri në Bahurim. Pastaj Abneri i tha: &quot;Shko, kthehu prapa!&quot;. Dhe ai u kthye.</span> <span class="verse"><a name="17">17</a>Pastaj Abneri u drejtoi fjalën pleqve të Izraelit, duke thënë: &quot;Prej shumë kohe kërkoni Davidin si mbretin tuaj.</span> <span class="verse"><a name="18">18</a>Tani erdhi koha të veprojmë, sepse Zoti ka folur për Davidin, duke thënë: &quot;Me anë të Davidit, shërbëtorit tim, unë do të shpëtoj popullin tim të Izraelit nga duart e Filistejve dhe nga tërë armiqtë e tij&quot;.</span> <span class="verse"><a name="19">19</a>Abneri foli edhe me ata të Beniaminit. Pastaj Abneri shkoi te Davidi në Hebron për t'i njoftuar tërë ato që iu dukën të mira Izraelit dhe gjithë shtëpisë së Beniaminit.</span> <span class="verse"><a name="20">20</a>Kështu Abneri arriti te Davidi në Hebron me njëzet njerëz, dhe Davidi shtroi një banket për Abnerin dhe për njerëzit që ishin me të.</span> <span class="verse"><a name="21">21</a>Pastaj Abneri i tha Davidit: &quot;Unë do të ngrihem dhe do të shkoj të mbledh tërë Izraelin rreth mbretit, zotërisë tim, me qëllim që të lidhin aleancë me ty dhe ti të mund të mbretërosh mbi gjithçka  dëshëron zemra jote&quot;. Pastaj Davidi u nda me  Abnerin, që u largua në paqe.</span> <span class="verse"><a name="22">22</a>Por ja, shërbëtorët e Davidit dhe Joabi po ktheheshin nga një plaçkitje, duke sjellë me vete një plaçkë të madhe; por Abneri nuk ishte më me Davidin në Hebron, sepse ky ishte ndarë me të dhe ai kishte ikur në paqe.</span> <span class="verse"><a name="23">23</a>Kur mbërritën Joabi dhe tërë ushtarët që ishin me të, dikush ia tregoi ngjarjen Joabit, duke thënë: &quot;Erdhi Abneri, bir i Nerit, te mbreti; ky u nda me të dhe ai iku në paqe&quot;.</span> <span class="verse"><a name="24">24</a>Atëherë Joabi shkoi te mbreti dhe i tha: &quot;Ç'bëre ashtu? Ja, Abneri të erdhi; pse u ndave me të dhe ai u largua?</span> <span class="verse"><a name="25">25</a>Ti e di që Abneri, bir i Nerit, erdhi që të të mashtrojë, që të njohë lëvizjet e tua dhe për të mësuar tërë ato që bën ti&quot;.</span> <span class="verse"><a name="26">26</a>Pasi u largua nga Davidi, Joabi dërgoi lajmëtarë pas Abnerit, të cilët e kthyen prapa nga hauzi i Sirahut pa e ditur Davidi.</span> <span class="verse"><a name="27">27</a>Kur Abneri u kthye në Hebron, Joabi e mori mënjanë në mes të portës, gjoja për t'i folur fshehtazi, dhe këtu e goditi në bark dhe e vrau për të marrë hakun e gjakut të Asahelit, vëllait të tij.</span> <span class="verse"><a name="28">28</a>Më vonë Davidi e mësoi këtë ngjarje dhe tha: &quot;Unë dhe mbretëria ime jemi përjetë të pafajshëm përpara Zotit për gjakun e Abnerit, birit të Nerit.</span> <span class="verse"><a name="29">29</a>Ky gjak rëntë mbi kryet e Joabit dhe mbi tërë shtëpinë e atit të tij; mos iu ndafshin kurrë shtëpisë së Joabit ata që vuajnë nga fluksi apo nga lebra, ata që duhet të mbështeten me shkop, që vdesin nga shpata o që janë pa bukë!&quot;.</span> <span class="verse"><a name="30">30</a>Kështu Joabi dhe Abishai, vëllai i tij, vranë Abnerin, sepse ky kishte vrarë Asahelin, vëllanë e tyre në Gabaon gjatë betejës.</span> <span class="verse"><a name="31">31</a>Pastaj Davidi i tha Joabit dhe tërë popullit që ishte me të: &quot;Grisni rrobat e trupit, mbështilluni me thasë dhe mbani zi për vdekjen e Abnerit!&quot;. Edhe mbreti David shkoi pas arkivolit.</span> <span class="verse"><a name="32">32</a>Kështu e varrosën Abnerin në Hebron, dhe mbreti ngriti zërin dhe qau përpara varrit të Abnerit; edhe tërë populli qau.</span> <span class="verse"><a name="33">33</a>Mbreti ia mori një vajtimi për Abnerin dhe tha: &quot;A duhet të vdiste Abneri si vdes një budalla?</span> <span class="verse"><a name="34">34</a>Duart e tua nuk ishin të lidhura, as këmbët e tua nuk ishin të shtrënguara me zinxhirë prej bronzi! Ti re para keqbërësve&quot;.</span> <span class="verse"><a name="35">35</a>Pastaj tërë populli erdhi për të ftuar Davidin që të hante, sa ishte akoma ditë; por Davidi u betua duke thënë: &quot;Kështu ma bëftë Perëndia madje më keq, po futa në gojë bukë apo ndonjë gjë tjetër para se të perëndojë dielli&quot;.</span> <span class="verse"><a name="36">36</a>Tërë populli e kuptoi dhe e miratoi këtë gjë; çdo gjë që bënte mbreti miratohej nga tërë populli.</span> <span class="verse"><a name="37">37</a>Kështu tërë populli dhe tërë Izraeli e kuptuan që qëllimi i mbretit nuk ishte aspak ta vriste atë ditë Abnerin, birin e Nerit.</span> <span class="verse"><a name="38">38</a>Pastaj mbreti u tha shërbëtorëve të tij: &quot;Nuk e dini që një princ dhe një njeri i madh humbi sot jetën në Izrael?</span> <span class="verse"><a name="39">39</a>Megjithëse jam vajosur mbret, unë jam ende i dobët, ndërsa këta njerëz, bijtë e Tserajahut, janë shumë më të fortë se unë. E shpagoftë Zoti keqbërësin simbas të këqijave që ka bërë&quot;.</span> </p></div</div></div></body></html>