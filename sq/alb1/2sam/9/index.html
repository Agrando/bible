<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/2sam/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/2sam">2 Samuel</a> &gt <strong>Chapter 9</strong></div><p><span class="verse"><a name="1">1</a>Davidi tha: &quot;A ka mbetur akoma ndonjë nga shtëpia e Saulit, ndaj të cilit mund të sillem mirë për hir të Jonathanit?&quot;.</span> <span class="verse"><a name="2">2</a>Kishte një shërbëtor në shtëpinë e Saulit, që quhej Tsiba, dhe atë e çuan te Davidi. Mbreti i tha: &quot;Ti je Tsiba?&quot;. Ai u përgjigj: &quot;Jam shërbëtori yt&quot;.</span> <span class="verse"><a name="3">3</a>Pastaj mbreti pyeti: &quot;A ka njeri tjetër të shtëpisë së Saulit, të cilit mund t'i kushtoj mirësinë e Perëndisë?&quot;. Tsiba iu përgjigj mbretit: &quot;Éshtë akoma një djalë i Jonatanit, që është sakat nga këmbët&quot;.</span> <span class="verse"><a name="4">4</a>Mbreti i tha: &quot;Ku është?&quot;. Tsiba iu përgjigj mbretit: &quot;Éshtë në shtëpinë e Makirit, birit të Amielit, në Lodebar&quot;.</span> <span class="verse"><a name="5">5</a>Atëherë mbreti David dërgoi ta marrë nga shtëpia e Makirit, birit të Amielit, në Lodebar.</span> <span class="verse"><a name="6">6</a>Kështu Mefiboshethi, bir i Jonatanit, bir i Saulit erdhi te Davidi, ra përmbys me fytyrën për tokë. Davidi i tha: &quot;Mefibosheth!&quot;. Ai u përgjigj: &quot;ja shërbëtori yt!&quot;.</span> <span class="verse"><a name="7">7</a>Davidi i tha: &quot;Mos ki frikë, sepse kam ndër mend të sillem mirë me ty për dashurinë që kisha për Jonatanin, atin tënd; do të të kthej tërë tokat e Saulit, të parit tënd, dhe ti do të hash gjithnjë në tryezën time&quot;.</span> <span class="verse"><a name="8">8</a>Mefiboshethi ra përmbys dhe tha: &quot;Ç'është shërbëtori yt, që ti të përfillësh një qen të ngordhur si unë?&quot;.</span> <span class="verse"><a name="9">9</a>Atëherë mbreti thirri Tsiban, shërbëtorin e Saulit, dhe i tha: &quot;Tërë ato që i përkisnin Saulit dhe tërë shtëpisë së tij, po ia jap birit të zotërisë tënd.</span> <span class="verse"><a name="10">10</a>Kështu, pra, bashkë me bijtë dhe shërbëtorët e tu, do të punosh tokën për të dhe do të mbledhësh prodhimet e saj, me qëllim që i biri i zotërisë tënd të ketë bukë për të ngrënë; por Mefiboshethi,  bir i zotërisë tënd do të hajë gjithnjë në  tryezën time&quot;. Tsiba kishte pesëmbëdhjetë bij dhe njëzet shërbëtorë.</span> <span class="verse"><a name="11">11</a>Tsiba i tha mbretit: &quot;Shërbëtori yt do të bëjë të gjitha ato që mbreti, zotëria im, i urdhëron shërbëtorit të tij&quot;. Kështu Mefiboshethi hante në tryezën e Davidit si një nga bijtë e mbretit.</span> <span class="verse"><a name="12">12</a>Mefiboshethi kishte një djalë të vogël që quhej Mika; dhe tërë ata që rrinin në shtëpinë e Tsibas ishin shërbëtorë të Mefiboshethit.</span> <span class="verse"><a name="13">13</a>Mefiboshethi banonte në Jeruzalem, sepse hante gjithnjë në tryezën e mbretit. Ishte sakat nga të dy këmbët.</span> </p></div</div></div></body></html>