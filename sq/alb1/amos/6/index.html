<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/amos">Amos</a> &gt <strong>Chapter 6</strong></div><p><span class="verse"><a name="1">1</a>Mjerë ata që jetojnë në bollëk në Sion dhe që e ndjejnë veten të sigurt në malin e Samarias, njerëz të parisë të ballit të kombeve, ku po shkon shtëpia e Izraelit.</span> <span class="verse"><a name="2">2</a>Kaloni në Kalneh dhe shikoni, që andej shkoni në Hamathin e madh, pastaj zbrisni në Gathin e Filistejve. A janë vallë ato më të mira nga këto mbretëri ose territori i tyre është më i madh nga ai juaji?</span> <span class="verse"><a name="3">3</a>Ju doni të largoni ditën e keqe, por e afroni selinë e dhunës.</span> <span class="verse"><a name="4">4</a>Mjerë ata që rrinë shtrirë mbi shtretër prej fildishi, që shtrihen mbi divanet e tyre dhe hanë qengjat e kopesë dhe viçat që merren nga stalla.</span> <span class="verse"><a name="5">5</a>Këndojnë me tingullin e harpës dhe ashtu si Davidi shpikin për vete vegla muzikore;</span> <span class="verse"><a name="6">6</a>pinë verë në kupa të gjëra dhe lyhen me vajrat më të mira, por nuk trishtohen për shkatërrimin e Jozefit.</span> <span class="verse"><a name="7">7</a>Prandaj do të shkojnë në robëri në krye të të internuarve dhe ata që shtrihen mbi divanet në banketet do të hiqen.</span> <span class="verse"><a name="8">8</a>Zoti, Zoti, është betuar për veten e tij, thotë Zoti, Perëndia i ushtrive: &quot;Unë nuk e shoh dot me sy madhështinë e Jakobit dhe i urrej pallatet e tij; prandaj do t'ia jap armikut në dorë qytetin me tërë ato që përmban&quot;.</span> <span class="verse"><a name="9">9</a>Dhe do të ndodhë që, po të lënë dhjetë burra në një shtëpi, do të vdesin edhe ata.</span> <span class="verse"><a name="10">10</a>Kur një i afërt do të vijë me atë që djeg kufomat për t'i marrë trupat dhe për t'i nxjerrë jashtë shtëpisë, do t'i thotë atij që ndodhet brenda në shtëpi: &quot;A ka të tjerë me ty?&quot;. Tjetri do të përgjigjet:  &quot;Jo&quot;. Dhe i pari do të thotë: &quot;Hesht,  sepse nuk duhet të përmendet emri i Zotit&quot;.</span> <span class="verse"><a name="11">11</a>Sepse ja, Zoti urdhëron dhe e katandis shtëpinë e madhe në bajgë dhe të voglën në copëza.</span> <span class="verse"><a name="12">12</a>Vallë, a rendin kuajt mbi shkëmbinjtë ose a lërohen ata me qe? Por ju e ktheni të drejtën në helm dhe frytin e drejtësisë në hidhërim,</span> <span class="verse"><a name="13">13</a>ju, që gëzoheni për Lo-debarin, ju që thoni: &quot;A nuk e kemi marrë për vete Karnaimin me forcën tonë?&quot;.</span> <span class="verse"><a name="14">14</a>&quot;Sepse ja, o shtëpia e Izraelit&quot;, thotë Zoti, Perëndia i ushtrive, &quot;unë do të ngre kundër jush një komb, që do t'ju shtypë nga hyrja e Hamathit deri të përroi i Arabahut&quot;.</span> </p></div</div></div></body></html>