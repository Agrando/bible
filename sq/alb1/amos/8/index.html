<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/amos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/amos">Amos</a> &gt <strong>Chapter 8</strong></div><p><span class="verse"><a name="1">1</a>Ja ç'më bëri të shoh Zoti, Zoti: ishte një shportë me fruta vere.</span> <span class="verse"><a name="2">2</a>Ai më tha: &quot;Amos, çfarë po shikon?&quot;. Unë u përgjigja: &quot;Një shportë me fruta vere&quot;. Zoti më tha: &quot;Erdhi fundi për popullin tim të Izraelit; nuk do ta fal më gjatë.</span> <span class="verse"><a name="3">3</a>Atë ditë këngët e tempullit do të bëhen vajtime&quot;, thotë Zoti, Zoti. &quot;Do të ketë kudo shumë kufoma; do t'i hedhin jashtë në heshtje&quot;.</span> <span class="verse"><a name="4">4</a>Dëgjoni këtë, o ju që gllabëroni nevojtarin dhe shfarosni të varfërit e vendit,</span> <span class="verse"><a name="5">5</a>dhe thoni: &quot;Kur do të kalojë hëna e re që të mund të shesim grurin, dhe e shtuna që të fillojmë shitjen e grurit, duke e zvogëluar efan dhe duke rritur siklin, duke falsifikuar peshoret për të mashtruar,</span> <span class="verse"><a name="6">6</a>duke i blerë të varfrit me para, nevojtarin për një palë sandale dhe duke shitur edhe skarcitetet e grurit?&quot;.</span> <span class="verse"><a name="7">7</a>Zoti është betuar për krenarinë e Jakobit: &quot;Nuk do të harroj asnjë nga veprat e tyre.</span> <span class="verse"><a name="8">8</a>A nuk do të dridhet vallë vendi për këtë dhe nuk do të jenë në zi tërë banorët e tij? Do të ngrihet i tëri si Nili, do të trazohet dhe do të ulet si lumi i Egjiptit.</span> <span class="verse"><a name="9">9</a>Atë ditë do të ndodhë&quot;, thotë Zoti, Zoti, &quot;që unë do ta bëj diellin të perëndojë në mesditë dhe do ta errësoj tokën ditën.</span> <span class="verse"><a name="10">10</a>Do t'i shndërroj festat tuaja në zi dhe të gjitha këngët tuaja në vajtime; do të bëj që secili të vishet me thes dhe do ta bëj të shogët çdo kokë. Do ta bëj si një zi për një bir të vetëm dhe fundi i tij do të jetë një ditë trishtimi.</span> <span class="verse"><a name="11">11</a>Ja, do të vijnë ditët&quot;, thotë Zoti, Zoti, &quot;gjatë të cilave unë do të dërgoj urinë në vend, jo uri për bukë dhe etje për ujë, por më tepër për të dëgjuar fjalët e Zotit.</span> <span class="verse"><a name="12">12</a>Ata do të shkojnë duke u endur nga një det në tjetrin, nga veriu në lindje, do të rendin sa andej dhe këtej në kërkim të fjalës të Zotit, por nuk do ta gjejnë.</span> <span class="verse"><a name="13">13</a>Atë ditë vajzat e bukura dhe djemtë e zgjedhur do të ligështohen nga etja.</span> <span class="verse"><a name="14">14</a>Ata që betohen për mëkatin e Samarisë dhe thonë: &quot;Ashtu si Perëndia yt rron, o Dan&quot;, dhe: &quot;Si rron Beer-Sheba&quot;, do të rrëzohen dhe nuk do të çohen më&quot;.</span> </p></div</div></div></body></html>