<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/amos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/amos">Amos</a> &gt <strong>Chapter 7</strong></div><p><span class="verse"><a name="1">1</a>Ja ç'më bëri të shoh Zoti, Zoti: ai formonte karkaleca kur fillonte të rritej bari i dytë; dhe ja, bari i dytë vinte mbas korrjes së mbretit.</span> <span class="verse"><a name="2">2</a>Kur ato mbaruan së ngrëni barin e tokës, unë thashë: &quot;Zot, Zot, oh, na fal, pra. Si mund të rezistojë Jakobi, duke qenë se është i vogël?&quot;.</span> <span class="verse"><a name="3">3</a>Zoti u pendua për këtë: &quot;Kjo nuk ka për të ndodhur&quot;, tha Zoti.</span> <span class="verse"><a name="4">4</a>Ja ç'më bëri të shoh Zoti, Zoti: Zoti, Zoti shpalli se do mbronte çështjen e tij me zjarr; dhe zjarri gllabëroi humnerën e madhe dhe gllabëroi një pjesë të vendit.</span> <span class="verse"><a name="5">5</a>Atëherë unë i thashë: &quot;Zoti, Zoti, oh, jepi fund, pra. Si mund të rezistojë Jakobi, duke qenë se është i vogël?&quot;.</span> <span class="verse"><a name="6">6</a>Zoti u pendua për këtë: &quot;As kjo nuk ka për të ndodhur&quot;, tha Zoti, Zoti.</span> <span class="verse"><a name="7">7</a>Ja ç'më bëri të shoh: Zoti rrinte drejt mbi një mur të ndërtuar me plumbçe dhe me një plumbçe në dorë.</span> <span class="verse"><a name="8">8</a>Zoti më tha: &quot;Amos, çfarë shikon?&quot;. Unë iu përgjigja: &quot;Një plumbçe&quot;. Atëherë Zoti tha: &quot;Ja, unë po vendos një plumbçe në mes të popullit tim të Izraelit; nuk do ta fal më gjatë.</span> <span class="verse"><a name="9">9</a>Vendet e larta të Isakut do të prishen dhe shenjtëroret e Izraelit do të shkatërrohen; unë do të ngrihem me shpatë kundër shtëpisë së Jeroboamit&quot;.</span> <span class="verse"><a name="10">10</a>Atëherë Amatsiahu, prifti i Bethelit, i çoi fjalë Jeroboamit, mbretit të Izraelit: &quot;Amosi komploton kundër teje në mes të shtëpisë së Izraelit; vendi nuk është në gjendje të durojë tërë fjalët e tij.</span> <span class="verse"><a name="11">11</a>Në fakt Amosi ka thënë kështu: &quot;Jeroboami do të vdesë nga shpata dhe Izraeli do të internohet me siguri larg vendit të tij&quot;&quot;.</span> <span class="verse"><a name="12">12</a>Amatsiahu i tha Amosit: &quot;Shikues, shko, ik në vendin e Judës; atje ke për të ngrënë bukë dhe atje do të profetizosh;</span> <span class="verse"><a name="13">13</a>por mos profetizo më në Bethel, sepse është shenjtërorja e mbretit dhe selia mbretërore&quot;.</span> <span class="verse"><a name="14">14</a>Atëherë Amosi u përgjigj dhe i tha Amatsiahut: &quot;Unë nuk isha profet as bir profeti, por isha bari dhe rrisja fiq egjipti.</span> <span class="verse"><a name="15">15</a>Zoti më mori pas kopesë dhe Zoti më tha: &quot;Shko, profetizoi popullit tim të Izraelit&quot;.</span> <span class="verse"><a name="16">16</a>Prandaj tani dëgjo fjalën e Zotit: Ti po thua: &quot;Mos profetizo kundër Izraelit dhe mos fol më kundër shtëpisë së Isakut&quot;.</span> <span class="verse"><a name="17">17</a>Prandaj kështu flet Zoti: &quot;Gruaja jote do të kurvërohet në qytet, bijtë dhe bijat e tu do të vriten nga shpata dhe vendi yt do të ndahet me litar; ti do të vdesësh në tokë të papastër dhe Izraeli patjetër do të internohet larg vendit të tij&quot;&quot;.</span> </p></div</div></div></body></html>