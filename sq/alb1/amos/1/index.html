<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/amos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/amos">Amos</a> &gt <strong>Chapter 1</strong></div><p><span class="verse"><a name="1">1</a>Fjalë të Amosit, një nga barinjtë e Tekoas, që pati vegime për Izraelin, në kohën e Uziahut, mbretit të Judës, dhe në kohën e Jeroboamit, birit të Joasit, mbret i Izraelit, dy vjet para tërmetit.</span> <span class="verse"><a name="2">2</a>Ai tha: &quot;Zoti bërtet nga Sioni dhe bën që të dëgjohet zëri i tij në Jeruzalem; kullotat e barinjve janë të shkreta dhe maja e Karmelit u tha&quot;.</span> <span class="verse"><a name="3">3</a>Kështu flet Zoti: &quot;Për tre krime të Damaskut, madje për katër, unë nuk do ta revokoj ndëshkimin e tij, sepse e kanë shirë Galaadin me shirëse prej hekuri.</span> <span class="verse"><a name="4">4</a>Prandaj do të dërgoj zjarr në shtëpinë e Hazaelit, që do të gllabërojë pallatet e Ben-hadadit.</span> <span class="verse"><a name="5">5</a>Do të copëtoj edhe shufrat e Damaskut, do të shfaros banorin e Bikath-avenit dhe atë që mban skeptrin e Beth-edenit, dhe populli i Sirisë do të shkojë në robëri në Kir&quot;, thotë Zoti.</span> <span class="verse"><a name="6">6</a>Kështu thotë Zoti: &quot;Për tre krime të Gazës, madje për katër, unë nuk do ta revokoj ndëshkimin e saj, sepse kanë shpërngulur një popullatë të tërë për t'ia dorëzuar Edomit.</span> <span class="verse"><a name="7">7</a>Prandaj do të dërgoj zjarr brenda mureve të Gazës, që do të gllabërojë pallatet e saj.</span> <span class="verse"><a name="8">8</a>Do të shfaros banorin prej Ashdodit dhe atë që mban skeptrin prej Ashkelonit; do ta kthej dorën time kundër Ekronit, dhe kusuri i Filistejve do të vdesë&quot;, thotë Zoti, Zoti.</span> <span class="verse"><a name="9">9</a>Kështu thotë Zoti: &quot;Për tre krime të Tiros, madje për katër, unë nuk do ta revokoj ndëshkimin e tij, sepse i kanë dorëzuar si robër Edomit një popullatë të tërë, pa kujtuar besëlidhjen vëllazërore.</span> <span class="verse"><a name="10">10</a>Prandaj do të dërgoj zjarr brenda mureve të Tiros, që do të gllabërojë pallatet e tij&quot;.</span> <span class="verse"><a name="11">11</a>Kështu thotë Zoti: &quot;Për tre krime të Edomit, madje për katër, unë nuk do ta revokoj ndëshkimin e tij, sepse ka ndjekur me shpatë vëllanë e tij, duke mbytur çdo mëshirë; zemërimi i tij vepron vazhdimisht dhe indinjata e tij përjetë.</span> <span class="verse"><a name="12">12</a>Prandaj do të dërgoj zjarr kundër Temanit, që do të gllabërojë pallatet e Botsrahut&quot;.</span> <span class="verse"><a name="13">13</a>Kështu thotë Zoti: &quot;Për tre krime të bijve te Amonit, madje për katër, unë nuk do ta revokoj ndëshkimin e tij, sepse u kanë çarë barkun grave me barrë të Galaadit për të zgjeruar kufijtë e tyre.</span> <span class="verse"><a name="14">14</a>Prandaj do të ndez një zjarr brenda mureve të Rabahut, që do të gllabërojë pallatet e tij midis zhurmës së një dite beteje, midis shakullinës së një dite stuhie.</span> <span class="verse"><a name="15">15</a>Mbreti i tyre do të shkojë në robëri, ai bashkë me krerët e tij&quot;, thotë Zoti.</span> </p></div</div></div></body></html>