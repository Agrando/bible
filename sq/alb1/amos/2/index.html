<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/amos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/amos">Amos</a> &gt <strong>Chapter 2</strong></div><p><span class="verse"><a name="1">1</a>Kështu thotë Zoti: &quot;Për tre krime të Moabit, madje për katër, unë nuk do ta revokoj ndëshkimin e tij, sepse ka djegur kockat e mbretit të Edomit, duke i katandisur në gëlqere.</span> <span class="verse"><a name="2">2</a>Prandaj do të dërgoj zjarr në Moab, që do të gllabërojë pallatet e Keriothit, dhe Moabi do të vdesë në mes të rrëmujës, të britmës së luftës dhe të tingullit të borive.</span> <span class="verse"><a name="3">3</a>Do të shfaros nga mesi i tij gjykatësin dhe do të vras tërë krerët e tij bashkë me të&quot;, thotë Zoti.</span> <span class="verse"><a name="4">4</a>Kështu thotë Zoti: &quot;Për tre krime të Judës, madje për katër, unë nuk do ta revokoj ndëshkimin e tij, sepse kanë përçmuar ligjin e Zotit dhe nuk kanë respektuar statutet e tij. Kështu idhujt, pas të  cilëve shkuan etërit e tyre, i kanë bërë të  devijojnë.</span> <span class="verse"><a name="5">5</a>Prandaj do të dërgoj zjarr në Judë, që do të gllabërojë pallatet e Jeruzalemit&quot;.</span> <span class="verse"><a name="6">6</a>Kështu thotë Zoti: &quot;Për tre krime të Izraelit, madje për katër, unë nuk do ta revokoj ndëshkimin e tij, sepse e shesin me pare të drejtin dhe të varfrin për një palë sandale,</span> <span class="verse"><a name="7">7</a>ata që dëshirojnë fort të shohin pluhurin e tokës mbi kryet e të varfërve dhe shkelin të drejtën e të përulurve. Një njeri dhe ati i tij shkojnë bashkë te po ajo vajzë, për të përdhosur emrin tim të shenjtë.</span> <span class="verse"><a name="8">8</a>Shtrihen rreth çdo altari me rroba që kanë marrë hua dhe në shtëpinë e perëndive të tyre pinë verën e atyre që janë dënuar me gjobë.</span> <span class="verse"><a name="9">9</a>Unë, pra, e shkatërrova para tyre Amoreon, që ishte i gjatë sa është i gjatë kedri dhe ishte fortë si lisi; unë shkatërrova frytin e tij lart dhe rrënjët e tij poshtë.</span> <span class="verse"><a name="10">10</a>Unë ju nxora gjithashtu nga vendi i Egjiptit dhe ju çova për dyzet vjet në shkretëtirë, për t'ju dhënë në trashëgimi vendin e Amoreut.</span> <span class="verse"><a name="11">11</a>Nxora disa profetë midis bijve tuaj dhe Nazirej midis të rinjve tuaj. Vallë, nuk është kështu, o bij të Izraelit?&quot;, thotë Zoti.</span> <span class="verse"><a name="12">12</a>&quot;Por i keni detyruar Nazirejtë të pinë verë dhe i keni urdhëruar profetët duke thënë: &quot;Mos profetizoni&quot;.</span> <span class="verse"><a name="13">13</a>Unë jam i shtypur poshtë jush, ashtu siç është e shtypur qerrja e mbushur me duaj.</span> <span class="verse"><a name="14">14</a>Prandaj i shpejti nuk do të ketë mundësi të ikë, i forti nuk do të konsolidojë forcën e tij dhe njeriu trim nuk do ta shpëtojë jetën e tij.</span> <span class="verse"><a name="15">15</a>Kush përdor harkun nuk do të mund të rezistojë, kush ka këmbë të shpejta nuk do t'ia dalë të ikë, as ka për të shpëtuar jetën e vet kalorësi mbi kalë.</span> <span class="verse"><a name="16">16</a>Atë ditë më trimi ndër trimat do të ikë lakuriq&quot;, thotë Zoti.</span> </p></div</div></div></body></html>