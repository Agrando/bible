<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/rom">Romans</a> &gt <strong>Chapter 7</strong></div><p><span class="verse"><a name="1">1</a>Apo nuk e dini o vëllezër, (sepse unë po u flas njerëzve që e njohin ligjin), se ligji ka pushtet mbi njeriun për sa kohë ai rron?</span> <span class="verse"><a name="2">2</a>Sepse gruaja e martuar është e lidhur nga ligji me burrin deri sa ai rron, por, po i vdiq burri, lirohet nga ligji i burrit.</span> <span class="verse"><a name="3">3</a>Prandaj, nëse, kur i rron burri, ajo bashkohet me një burrë tjetër, do të quhet shkelëse e kurorës; por kur i vdes burri ajo është e liruar nga ligji, që të mos jetë shkelëse e kurorës, po u bë gruaja e një burrë tjetër.</span> <span class="verse"><a name="4">4</a>Kështu, pra, vëllezër të mi, edhe ju jeni të vdekur për ligjin me anë të trupit të Jezu Krishtit që të bashkoheni me një tjetër, që u ringjall prej të vdekurit, që t'i japim fryte Perëndisë.</span> <span class="verse"><a name="5">5</a>Sepse, kur ishim në mish, pasionet mëkatare që ishin me anë të ligjit, vepronin në gjymtyrët tona, duke sjellë fryte vdekjeje,</span> <span class="verse"><a name="6">6</a>por tani jemi zgjidhur nga ligji duke qënë të vdekur nga ç'ka na mbante të lidhur, prandaj shërbejmë në risinë e frymës dhe jo në vjetërsinë e shkronjës.</span> <span class="verse"><a name="7">7</a>Çfarë të themi, pra? Se ligji është mëkat? Ashtu mos qoftë! Mëkatin unë nuk do ta kisha njohur, veç se me anë të ligjit; sepse unë nuk do ta kisha njohur lakminë, po të mos thoshte ligji: ''Mos lakmo!''.</span> <span class="verse"><a name="8">8</a>Por mëkati, duke marrë shkas nga ky urdhërim, ngjalli në mua çdo lakmi,</span> <span class="verse"><a name="9">9</a>sepse, pa ligj, mëkati është i vdekur. Dikur unë jetoja pa ligj, por, kur erdhi urdhërimi, mëkati u ngjall dhe unë vdiqa,</span> <span class="verse"><a name="10">10</a>dhe urdhërimi që u dha për jetë, më solli vdekjen.</span> <span class="verse"><a name="11">11</a>Sepse mëkati, duke gjetur rastin me anë të urdhërit, më mashtrojë dhe me anë të tij më vrau.</span> <span class="verse"><a name="12">12</a>Kështu ligji është i shenjtë, dhe urdhërimi i shenjtë, i drejtë dhe i mirë.</span> <span class="verse"><a name="13">13</a>Ajo gjë, pra, që është e mirë u bë vdekje për mua? Ashtu mos qoftë; por mëkati, që të duket mëkat, me anë të së mirës më pruri vdekjen, që mëkati të bëhet edhe më tepër mëkat nëpërmjet urdhërimit.</span> <span class="verse"><a name="14">14</a>Sepse ne e dimë se ligji është frymëror, por unë jam i mishë, i shitur mëkatit si skllav.</span> <span class="verse"><a name="15">15</a>Sepse unë nuk kuptoj atë që bëj, sepse nuk bëj atë që dua, por bëj atë që urrej.</span> <span class="verse"><a name="16">16</a>Edhe, nëse bëj atë që nuk dua, unë pranoj që ligji është i mirë.</span> <span class="verse"><a name="17">17</a>Por tani nuk jam më unë që veproj, por mëkati që banon në mua.</span> <span class="verse"><a name="18">18</a>Në fakt unë e di se në mua domëthënë në mishin tim nuk banon asgjë e mirë, sepse, ndonëse e kam dëshirën për të bërë të mirën, nuk ia gjej mënyrën.</span> <span class="verse"><a name="19">19</a>Në fakt të mirën që unë e dua nuk e bëj; por të keqen që s'dua, atë bëj.</span> <span class="verse"><a name="20">20</a>Edhe, në qoftë se bëj atë që nuk dua, s'jam më vetë ai që e bëj, por është mëkati që banon në mua.</span> <span class="verse"><a name="21">21</a>Unë, pra, po zbuloj këtë ligj: duke dashur të bëj të mirën, e keqja gjindet në mua.</span> <span class="verse"><a name="22">22</a>Në fakt unë gjej kënaqësi në ligjin e Perëndisë sipas njeriut të brendshëm,</span> <span class="verse"><a name="23">23</a>por shoh një ligj tjetër në gjymtyrët e mia, që lufton kundër ligjit të mendjes sime dhe që më bën skllav të ligjit të mëkatit që është në gjymtyrët e mia.</span> <span class="verse"><a name="24">24</a>Oh, njeri i mjerë që jam! Kush do të më çlirojë nga ky trup i vdekjes?</span> <span class="verse"><a name="25">25</a>I falem nderit Perëndisë me anë të Jezu Krishtit, Zotit tonë. Unë vetë, pra, me mendjen, i shërbej ligjit të Perëndisë, por, me mishin ligjit të mëkatit.</span> </p></div</div></div></body></html>