<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/rom">Romans</a> &gt <strong>Chapter 9</strong></div><p><span class="verse"><a name="1">1</a>Unë them të vërtetën në Krishtin, nuk gënjej dhe jep dëshmi me mua ndërgjegja ime me anë të Frymës së Shenjtë;</span> <span class="verse"><a name="2">2</a>kam një trishtim të madh dhe një dhembje të vazhdueshme në zemrën time.</span> <span class="verse"><a name="3">3</a>Sepse do të doja të isha vetë i ma-llkuar, i ndarë nga Krishti, për vëllezërit e mi, për farefisin tim sipas mishit,</span> <span class="verse"><a name="4">4</a>të cilët janë Izraelitë dhe atyre u përket birëria, lavdia, besëlidhjet, shpallja e ligjit, shërbimi hyjnor dhe premtimet;</span> <span class="verse"><a name="5">5</a>të tyre janë edhe etërit, prej të cilëve rrjedh sipas mishit Krishti, i cili është përmbi çdo gjë Perëndi, i bekuar përjetë. Amen.</span> <span class="verse"><a name="6">6</a>Por kjo nuk do të thotë se fjala e Perëndisë ra poshtë, sepse jo të gjithë që janë nga Izraeli janë Izrael.</span> <span class="verse"><a name="7">7</a>As sepse janë pasardhës e Abrahamit janë të gjithë bij; por: ''Në Isakun do të quhet pasardhja jote''.</span> <span class="verse"><a name="8">8</a>Do të thotë: nuk janë bijtë e Perëndisë ata që lindin prej mishi, por vetëm bijtë e premtimit numërohen si pasardhës.</span> <span class="verse"><a name="9">9</a>Sepse kjo është fjala e premtimit: ''Në këtë kohë do të vij dhe Sara do të ketë një bir''.</span> <span class="verse"><a name="10">10</a>Dhe jo vetëm kaq, por edhe Rebeka mbeti shtatzënë nga një njeri i vetëm, Isakun, atin tonë,</span> <span class="verse"><a name="11">11</a>(sepse para se t'i lindnin fëmijët dhe para se të bënin ndonjë të mirë a të keqe, që të mbetej i patundur propozimi i Perëndisë për të zgjedhur jo sipas veprave, po prej atij që thërret),</span> <span class="verse"><a name="12">12</a>iu tha asaj: ''Më i madhi do t'i shërbejë më të voglit'',</span> <span class="verse"><a name="13">13</a>siç është shkruar: ''E desha Jakobin dhe e urreva Ezaun''.</span> <span class="verse"><a name="14">14</a>Çfarë të themi, pra? Mos ka padrejtësi te Perëndia? Aspak!</span> <span class="verse"><a name="15">15</a>Ai i thotë në fakt Moisiut: ''Do të kem mëshirë për atë që të kem mëshirë, dhe do të kem dhembshuri për atë që do të kem dhembshuri''.</span> <span class="verse"><a name="16">16</a>Kështu, pra, kjo nuk varet as prej atij që do, as prej atij që vrapon, por nga Perëndia që shfaq mëshirë.</span> <span class="verse"><a name="17">17</a>Sepse Shkrimi i thotë Faraonit: ''Pikërisht për këtë gjë të ngrita, që të tregoj te ti fuqinë time dhe që të shpallet emri im mbi mbarë dheun''.</span> <span class="verse"><a name="18">18</a>Kështu ai ka mëshirë për atë që do dhe e ngurtëson atë që do.</span> <span class="verse"><a name="19">19</a>Ti do të më thuash, pra: ''Pse vazhdon të ankohet? Kush mund, në fakt, t'i rezistojë vullnetit të tij?''.</span> <span class="verse"><a name="20">20</a>Po kush je ti, o njeri, që i kundërpërgjigjesh Perëndisë? A mund t'i thotë ena mjeshtrit: ''Përse më bërë kështu?''.</span> <span class="verse"><a name="21">21</a>A nuk ka vallë fuqi poçari mbi argjitën për të bërë nga po ai brumë një enë për nderim, edhe një tjetër për çnderim?</span> <span class="verse"><a name="22">22</a>Dhe çfarë të thuash nëse Perëndia, duke dashur të tregojë zemërimin e tij dhe të bëjë të njohur pushtetin e tij duroi me shumë zemërgjërësi enët e zemërimit që qenë bërë për prishje?</span> <span class="verse"><a name="23">23</a>Dhe që të bëjë të njohur pasuritë e lavdisë së tij ndaj enëve të mëshirës, të cilat i përgatiti për lavdi,</span> <span class="verse"><a name="24">24</a>mbi ne, që edhe na thirri, jo vetëm nga Judenjtë, por edhe nga johebrenjtë?</span> <span class="verse"><a name="25">25</a>Ashtu si thotë ai te Osea: ''Unë do ta quaj popullin tim atë që s'ka qenë populli im dhe të dashur atë të mosdashurin.</span> <span class="verse"><a name="26">26</a>Dhe do të ndodhë që atje ku u është thënë atyre: &quot;Ju nuk jeni populli im&quot;, atje do të quheni bij të Perëndisë së gjallë''.</span> <span class="verse"><a name="27">27</a>Por Isaia thërret për Izraelin: ''Edhe sikur të ishte numri i bijve të Izraelit si rëra e detit, vetëm mbetja e tij do të shpëtohet''.</span> <span class="verse"><a name="28">28</a>Në fakt ai do ta realizojë vendimin e tij me drejtësi, sepse Zoti do ta realizojë dhe do ta përshpejtojë vendimin e tij mbi tokë.</span> <span class="verse"><a name="29">29</a>Dhe ashtu si profetizoi Isaia: ''Në qoftë se Perëndia i ushtrive nuk do të na kishte lënë farë, do të ishim bërë si Sodoma dhe do t'i kishim ngjarë Gomorës''.</span> <span class="verse"><a name="30">30</a>Çfarë të themi, pra? Se johebrenjtë, që nuk kërkuan drejtësinë, e fituan drejtësinë, por atë drejtësi që vjen nga besimi,</span> <span class="verse"><a name="31">31</a>ndërsa Izraeli, që kërkonte ligjin e drejtësisë, nuk arriti në ligjin e drejtësisë.</span> <span class="verse"><a name="32">32</a>Përse? Sepse e kërkonte jo me anë të besimit, por me anë të veprave të ligjit; sepse ata u penguan në gurin e pengesës,</span> <span class="verse"><a name="33">33</a>ashtu siç është shkruar: ''Ja, unë po vë në Sion një gur pengese dhe një shkëmb skandali, dhe kushdo që i beson atij nuk do të turpërohet''.</span> </p></div</div></div></body></html>