<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/rom">Romans</a> &gt <strong>Chapter 12</strong></div><p><span class="verse"><a name="1">1</a>O vëllezër, po ju bëj thirrje, nëpërmjet dhembshurisë së Perëndisë, ta paraqisni trupin tuaj si fli të gjallë, të shenjtëruar, të pëlqyer te Perëndia, që është shërbesa juaj e mënçur.</span> <span class="verse"><a name="2">2</a>Dhe mos u konformoni me këtë botë, por transformohuni me anë të ripërtëritjes së mendjes suaj, që të provoni cili është i miri, i pëlqyeri dhe i përsosuri vullnet i Perëndisë.</span> <span class="verse"><a name="3">3</a>Sepse, për hirin që më është dhënë, unë i them secilit prej jush të mos e vlerësojë veten më shumë se sa duhet ta çmojë, por të ketë një vlerësim të përkorë, sipas masës së besimit që Perëndia i ndau secilit.</span> <span class="verse"><a name="4">4</a>Sepse, sikurse në një trup kemi shumë gjymtyrë dhe të gjitha gjymtyrët nuk kanë të njëjtën funksion,</span> <span class="verse"><a name="5">5</a>kështu edhe ne, megjithse jemi shumë, jemi një trup në Krishtin dhe secili jemi gjymtyrë të njeri tjetrit.</span> <span class="verse"><a name="6">6</a>Dhe tani, duke pasur dhunti të ndryshme sipas hirit që na u dha, nëse kemi profecinë, të profetizojmë sipas masës së besimit;</span> <span class="verse"><a name="7">7</a>nëse kemi shërbim, le t'i kushtohemi shërbimit; po kështu mësuesi të jepet pas mësimit;</span> <span class="verse"><a name="8">8</a>dhe ai që nxit, le t'i kushtohet nxitjes; ai që ndan, le ta bëjë me thjeshtësi; ai që kryeson le të kryesojë me zell; ai që bën vepra mëshirë, le t'i bëjë me gëzim.</span> <span class="verse"><a name="9">9</a>Dashuria le të mos jetë me hipokrizi; urreni të keqen dhe ngjituni pas së mirës.</span> <span class="verse"><a name="10">10</a>Duani njeri tjetrin me dashuri vëllazërore; në nderim tregoni kujdes njeri me tjetrin.</span> <span class="verse"><a name="11">11</a>Mos u tregoni të përtuar në zell; jini të zjarrtë në frymë, shërbeni Perëndisë,</span> <span class="verse"><a name="12">12</a>të gëzuar në shpresë, të qëndrueshëm në shtrëngime, këmbëngulës në lutje;</span> <span class="verse"><a name="13">13</a>ndihmoni për nevojat e shenjtorëve, jini mikpritës.</span> <span class="verse"><a name="14">14</a>Bekoni ata që ju përndjekin, bekoni dhe mos mallkoni.</span> <span class="verse"><a name="15">15</a>Gëzohuni me ata që gëzohen, dhe qani me ata që qajnë.</span> <span class="verse"><a name="16">16</a>Kini të njëjtat mendime njeri me tjetrin; mos lakmoni për lart, por rrini me të përunjurit; mos e mbani veten për të mënçur.</span> <span class="verse"><a name="17">17</a>Mos ia ktheni kurrkujt të keqen me të keqe, kërkoni të bëni të mirën përpara gjithë njerëzve.</span> <span class="verse"><a name="18">18</a>Po të jetë e mundur dhe aq sa varet prej jush, jetoni në paqe me gjithë njerëzit.</span> <span class="verse"><a name="19">19</a>Mos u hakmerrni për veten tuaj, o të dashur, por i jepni vend zemërimit të Perëndisë, sepse është shkruar: ''Mua më përket hakmarrja, unë kam për të shpaguar, thotë Zoti''.</span> <span class="verse"><a name="20">20</a>''Në qoftë se armiku yt, pra, ka uri, jepi të hajë; në pastë etje, jepi të pijë; sepse, duke bërë këtë, do të grumbullosh mbi krye të tij thëngjij të ndezur''.</span> <span class="verse"><a name="21">21</a>Mos u mund nga e keqja, por munde të keqen me të mirën.</span> </p></div</div></div></body></html>