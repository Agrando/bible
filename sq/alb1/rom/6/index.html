<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/rom">Romans</a> &gt <strong>Chapter 6</strong></div><p><span class="verse"><a name="1">1</a>Çfarë të themi, pra? A të mbetemi në mëkat, që të teprojë hiri?</span> <span class="verse"><a name="2">2</a>Aspak! Ne që jemi të vdekur për mëkatin, si do të jetojmë akoma në të?</span> <span class="verse"><a name="3">3</a>Po a nuk e dini se ne të gjithë që u pagëzuam në Jezu Krishtin, u pagëzuam në vdekjen e tij?</span> <span class="verse"><a name="4">4</a>Ne, pra, u varrosëm me të me anë të pagëzimit në vdekje, që, ashtu si Krishti u ringjall prej së vdekurish me anë të lavdisë së Atit, kështu edhe ne gjithashtu të ecim në risinë e jetës.</span> <span class="verse"><a name="5">5</a>Sepse, nëse u bashkuam me Krishtin në një vdekje të ngjashme me të tijën, do të jemi edhe e ringjalljes së tij,</span> <span class="verse"><a name="6">6</a>duke ditur këtë: se njeriu ynë i vjetër u kryqëzua me të, që trupi i mëkatit mund të jetë anuluar dhe që ne të mos i shërbejmë më mëkatit.</span> <span class="verse"><a name="7">7</a>Në fakt, ai që ka vdekur është shfajësuar nga mëkati.</span> <span class="verse"><a name="8">8</a>Tani nëse vdiqëm me Krishtin, ne besojmë gjithashtu që do të jetojmë me të,</span> <span class="verse"><a name="9">9</a>duke ditur se Krishti, që u ringjall prej së vdekurish, nuk vdes më; vdekja s'ka më pushtet mbi të.</span> <span class="verse"><a name="10">10</a>Sepse në atë që vdiq, vdiq për mëkatin një herë e për gjithmonë; por në atë që rron, rron për Perëndinë.</span> <span class="verse"><a name="11">11</a>Kështu edhe ju, konsideroheni veten të vdekur për mëkatin, por të gjallë për Perëndinë, në Jezu Krishtin, Zotin tonë.</span> <span class="verse"><a name="12">12</a>Le të mos mbretërojë, pra, mëkati në trupin tuaj të vdekshëm, që t'i bindeni atij në epshet e veta.</span> <span class="verse"><a name="13">13</a>As mos i jepni gjymtyrët tuaja në shërbim të mëkatit si mjete paudhësie, por tregoni veten tuaj te Perëndia, si të gjallë prej së vdekurish, dhe gjymtyrët tuaja si mjete drejtësie për Perëndinë.</span> <span class="verse"><a name="14">14</a>Në fakt mëkati nuk do të ketë më pushtet mbi ju, sepse nuk jeni nën ligj, por nën hir.</span> <span class="verse"><a name="15">15</a>Atëherë, çfarë? Të mëkatojmë sepse nuk jemi nën ligj, por nën hir? Kështu mos qoftë!</span> <span class="verse"><a name="16">16</a>A nuk e dini ju se nëse e tregoni veten shërbëtorë të atij që i bindeni, jeni shërbëtorë të atij që i bindeni, qoftë mëkatit për vdekje, qoftë dëgjesës për drejtësi?</span> <span class="verse"><a name="17">17</a>Por qoftë falenderuar Perëndia, sepse ishit shërbëtorë të mëkatit, por iu bindët me zemër atij mësimi që iu është transmetuar.</span> <span class="verse"><a name="18">18</a>Dhe, mbasi u liruat nga mëkati, u bëtë shërbëtorë të drejtësisë.</span> <span class="verse"><a name="19">19</a>Unë po flas njerëzisht për shkak të dobësisë së mishit tuaj. Sepse ashtu si një kohë i kishit përkushtuar gjymtyrët tuaja për të qenë shërbëtorë të papastërtisë dhe të paudhësisë për të bërë paudhësinë,  kështu tani përkushtoni gjymtyrët tuaj  për të qënë shërbëtorë të drejtësisë për shenjtërim.</span> <span class="verse"><a name="20">20</a>Sepse, kur ishit shërbëtorë të mëkatit, ishit të lirë në lidhje me drejtësinë.</span> <span class="verse"><a name="21">21</a>Dhe çfarë fryt kishit, pra, atëherë, nga ato gjëra, për të cilat tani keni turp? Sepse fundi i tyre është vdekja.</span> <span class="verse"><a name="22">22</a>Por tani, pasi u liruat nga mëkati dhe u bëtë shërbëtorë të Perëndisë keni për frytin tuaj shenjtërimin dhe për fund jeta e përjetshme.</span> <span class="verse"><a name="23">23</a>Sepse paga e mëkatit është vdekja, por dhuntia e Perëndisë është jeta e përjetshme në Jezu Krishtin, Zotin tonë.</span> </p></div</div></div></body></html>