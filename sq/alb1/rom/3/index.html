<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/rom">Romans</a> &gt <strong>Chapter 3</strong></div><p><span class="verse"><a name="1">1</a>Cila është, pra, përparësia e Judeut, ose cila është dobia e rrethprerjes?</span> <span class="verse"><a name="2">2</a>E madhe në çdo mënyrë; para së gjithash sepse orakujt e Perëndisë iu besuan atyre.</span> <span class="verse"><a name="3">3</a>Ç'të thuash atëherë? Në qoftë se disa nuk besuan, mosbesimi i tyre do ta anulojë, vallë, besnikërinë e Perëndisë?</span> <span class="verse"><a name="4">4</a>Kurrë mos qoftë; përkundrazi, qoftë Perëndia i vërtetë dhe çdo njeri gënjeshtar, siç është shkruar: ''Që ti të shfajësohesh në fjalët e tua dhe të ngadhënjesh kur të gjykohesh''.</span> <span class="verse"><a name="5">5</a>Po në qoftë se padrejtësia jonë e vë në pah drejtësinë e Perëndisë, ç'do të themi? Perëndia qënka i padrejtë kur shfren zemërimin e tij? (Unë flas si njeri).</span> <span class="verse"><a name="6">6</a>Kurrë mos qoftë! Sepse atëherë, si do ta gjykonte Zoti botën?</span> <span class="verse"><a name="7">7</a>Prandaj në qoftë se me anë të gënjeshtrës sime e vërteta e Perëndisë e lartëson lavdinë e tij, përse unë gjykohem akoma si mëkatar?</span> <span class="verse"><a name="8">8</a>E përse të mos themi si disa që, duke shpifur, pohojnë se ne themi: ''Të bëjmë të keqen që të vijë e mira''? Dënimi i këtyre është i drejtë.</span> <span class="verse"><a name="9">9</a>E çfarë pra? A kemi ne ndonjë epërsi? Aspak! E kemi treguar në fakt që më përpara se si Judenjtë ashtu edhe Grekët janë të gjithë nën mëkat,</span> <span class="verse"><a name="10">10</a>siç është shkruar: ''Nuk ka asnjeri të drejtë, as edhe një.</span> <span class="verse"><a name="11">11</a>Nuk ka asnjeri që të kuptojë, nuk ka asnjeri që të kërkojë Perëndinë.</span> <span class="verse"><a name="12">12</a>Të gjithë kanë dalë nga udha e tij, që të gjithë janë bërë të padobishëm, nuk ka asnjë që të bëjë të mirën, as edhe një.</span> <span class="verse"><a name="13">13</a>Gryka e tyre është një varr i hapur, me gjuhët e tyre kanë thurur mashtrime, ka helm gjarpërinjsh nën buzët e tyre;</span> <span class="verse"><a name="14">14</a>goja e tyre është plot mallkim dhe hidhësi;</span> <span class="verse"><a name="15">15</a>këmbët e tyre janë të shpejta për të derdhur gjak;</span> <span class="verse"><a name="16">16</a>në udhët e tyre ka rrënim dhe gjëmë,</span> <span class="verse"><a name="17">17</a>dhe nuk e kanë njohur udhën e paqes;</span> <span class="verse"><a name="18">18</a>nuk ka druajtja e Perëndisë para syve të tyre''.</span> <span class="verse"><a name="19">19</a>Por ne e dimë se gjithçka që thotë ligji, e thotë për ata që janë nën ligj, me qëllim që çdo gojë të heshtë dhe gjithë bota t'i jetë nënshtruar gjykimit të Perëndisë,</span> <span class="verse"><a name="20">20</a>sepse asnjë mish nuk do të shfajësohet para tij për veprat e ligjit; me anë të ligjit në fakt arrihet njohja e mëkatit.</span> <span class="verse"><a name="21">21</a>Por tani, pavarësisht nga ligji, është manifestuar drejtësia e Perëndisë, për të cilën dëshmojnë ligji dhe profetët,</span> <span class="verse"><a name="22">22</a>madje drejtësia e Perëndisë nëpërmjet besimit në Jezu Krishtin për të gjithë e mbi të gjithë ata që besojnë, sepse nuk ka dallim;</span> <span class="verse"><a name="23">23</a>sepse të gjithë mëkatuan dhe u privuan nga lavdia e Perëndisë,</span> <span class="verse"><a name="24">24</a>por janë shfajësuar falas me anë të hirit të tij, nëpërmjet shpengimit që është në Krishtin Jezus.</span> <span class="verse"><a name="25">25</a>Atë ka paracaktuar Perëndia për të bërë shlyerjen nëpërmjet besimit në gjakun e tij, për të treguar kështu drejtësinë e tij për faljen e mëkateve, që janë kryer më parë gjatë kohës së durimit të Perëndisë,</span> <span class="verse"><a name="26">26</a>për të treguar drejtësinë e tij në kohën e tanishme, me qëllim që ai të jetë i drejtë dhe shfajësues i atij që ka besimin e Jezusit.</span> <span class="verse"><a name="27">27</a>Ku është, pra, mburrja? Éshtë përjashtuar. Nga cili ligj? Ai i veprave? Jo, por nga ligji i besimit.</span> <span class="verse"><a name="28">28</a>Ne, pra, konkludojmë se njeriu është i shfajësuar nëpërmjet besimit pa veprat e ligjit.</span> <span class="verse"><a name="29">29</a>A është vallë Perëndia vetëm Perëndia i Judenjve? A nuk është edhe i johebrenjve? Sigurisht, është edhe Perëndia i johebrenjve.</span> <span class="verse"><a name="30">30</a>Sepse ka vetëm një Perëndi, që do të shfajësojë të rrethprerin nëpërmjet besimit, dhe të parrethprerin me anë të besimit.</span> <span class="verse"><a name="31">31</a>Anulojmë ne, pra, ligjin nëpërmjet besimit? Kështu mos qoftë; përkundrazi e forcojmë ligjin.</span> </p></div</div></div></body></html>