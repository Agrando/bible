<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>Dhe unë, o vëllezër, nuk munda t'ju flas si njerëz frymëror, por ju fola si njerëz të mishit, si foshnja në Krisht.</span> <span class="verse"><a name="2">2</a>Ju dhashë qumësht për të pirë dhe nuk ju dhashë ushqim të fortë, sepse nuk ishit në gjendje ta asimilonit, madje edhe tani jo, sepse jeni akoma të mishit;</span> <span class="verse"><a name="3">3</a>në fakt sepse midis jush ka smirë, grindje e përçarje a nuk jeni të mishit dhe a nuk ecni sipas mënyrës së njerëzve?</span> <span class="verse"><a name="4">4</a>Sepse, kur dikush thotë: ''Unë jam i Palit'', dhe një tjetër: ''Unë jam i Apolit'', a nuk jeni ju të mishit?</span> <span class="verse"><a name="5">5</a>Kush është, pra, Pali dhe kush është Apoli, veçse shërbëtor me anë të të cilëve ju besuat, edhe ashtu si Zoti i dha gjithsecilit?</span> <span class="verse"><a name="6">6</a>Unë mbolla, Apoli ujiti, po Perëndia i bëri të rriten.</span> <span class="verse"><a name="7">7</a>Kështu, pra, as ai që mbjell, as ai që ujit, nuk është gjë, por Perëndia që rrit.</span> <span class="verse"><a name="8">8</a>Por ai që mbjell dhe ai që ujit janë një, dhe secili do të marrë shpërblimin e vet sipas mundit të tij.</span> <span class="verse"><a name="9">9</a>Ne, pra, jemi bashkëpunëtorë të Perëndisë; ju jeni ara e Perëndisë, ndërtesa e Perëndisë.</span> <span class="verse"><a name="10">10</a>Sipas hirit të Perëndisë që më është dhënë, si arkitekt i ditur, unë kam hedhur themelin dhe një tjetër ndërton mbi të; por secili të ketë kujdes se si ndërton mbi të,</span> <span class="verse"><a name="11">11</a>sepse askush nuk mund të hedhë themel tjetër përveç atij që është hedhur, i cili është Jezu Krishti.</span> <span class="verse"><a name="12">12</a>Dhe, në qoftë se dikush ndërton mbi këtë themel ar, argjend, gurë të çmuar, dru, sanë, kashtë,</span> <span class="verse"><a name="13">13</a>vepra e secilit do të shfaqet, sepse dita do ta tregojë; sepse do të zbulohet me anë të zjarrit, dhe zjarri do të provojë veprën e secilit e ç'lloji është.</span> <span class="verse"><a name="14">14</a>Në qoftë se vepra që dikush ka ndërtuar mbi themelin qëndron, ai do të marrë një shpërblim,</span> <span class="verse"><a name="15">15</a>në qoftë se vepra e tij digjet, ai do të pësojë humbje, por ai vetë do të shpëtohet, si përmes zjarrit.</span> <span class="verse"><a name="16">16</a>A nuk e dini ju se jeni tempulli i Perëndisë dhe se Fryma e Perëndisë banon në ju?</span> <span class="verse"><a name="17">17</a>Në qoftë se dikush e prish tempullin e Perëndisë, Perëndia do ta prishë atë, sepse tempulli i Perëndisë, i cili jeni ju, është i shenjtë.</span> <span class="verse"><a name="18">18</a>Askush të mos mashtrojë vetveten; në qoftë se ndonjë nga ju mendon se është i urtë në këtë kohë, le të bëhet i marrë, që të mund të bëhet i urtë.</span> <span class="verse"><a name="19">19</a>Sepse dituria e kësaj bote është marrëzi pranë Perëndisë, sepse është shkruar: ''Ai i zë të urtët në dinakërinë e tyre'';</span> <span class="verse"><a name="20">20</a>dhe përsëri: ''Zoti i njeh mendimet e të urtëve se janë të kota''.</span> <span class="verse"><a name="21">21</a>Prandaj asnjë të mos mburret në njerëzit, sepse të gjitha gjërat janë tuajat;</span> <span class="verse"><a name="22">22</a>Pali, Apoli, Kefa, bota, jeta, vdekja, gjërat e tanishme dhe gjërat e ardhshme, të gjitha gjërat janë tuajat.</span> <span class="verse"><a name="23">23</a>Dhe ju jeni të Krishtit dhe Krishti është i Perëndisë.</span> </p></div</div></div></body></html>