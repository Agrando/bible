<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>Edhe për sa u përket dhuntive frymërore, o vëllezër, nuk dua të jeni të paditur.</span> <span class="verse"><a name="2">2</a>Ju e dini se, kur ishit paganë, tërhiqeshit pas idhujve të pagojë, nën shtytje të çastit.</span> <span class="verse"><a name="3">3</a>Prandaj ju bëj të ditur se askush që flet në Frymën e Shenjtë nuk thotë: ''Mallkuar qoftë Jezusi!''; edhe asnjë nuk mund të thotë: ''Jezusi është Zot'', veç se në Frymën e Shenjtë.</span> <span class="verse"><a name="4">4</a>Ka larmi dhuntish, por i njëjti Frymë.</span> <span class="verse"><a name="5">5</a>Ka edhe larmi shërbimësh, por i njëjti Zot.</span> <span class="verse"><a name="6">6</a>Dhe ka larmi veprimtarish por është i njejti Perëndi i cili i bën të gjitha gjërat në të gjithë.</span> <span class="verse"><a name="7">7</a>Dhe secilit i jepet shfaqja e Frymës për dobinë e përbashkët.</span> <span class="verse"><a name="8">8</a>Dikujt, pra, i jepet, me anë të Frymës, fjalë diturie; një tjetri, sipas të po atij Frymë, fjalë njohurie;</span> <span class="verse"><a name="9">9</a>një tjetri besim, nga po ai Frymë; një tjetri dhuntitë e shërimeve, nëpërmjet po atij Frymë; një tjetri pushtet për të kryer veprime të fuqishme; një tjetri profeci; një tjetri të dallojë frymërat;</span> <span class="verse"><a name="10">10</a>një tjetri larmi gjuhësh; një tjetri interpretimi i gjuhëve.</span> <span class="verse"><a name="11">11</a>Dhe të gjitha këto i bën i njëjti dhe i vetmi Frymë, duke i ndarë gjithsecilit dhunti veç e veç ashtu si do vetë.</span> <span class="verse"><a name="12">12</a>Sepse ashtu si trupi është një, por ka shumë gjymtyrë, dhe të gjitha gjymtyrët e të njëtit trup, megjithse janë shumë, formojnë një trup të vetëm, kështu është edhe Krishti.</span> <span class="verse"><a name="13">13</a>Sepse të gjithë ne jemi pagëzuar në një Frym të vetëm në të njëjtin trup, qofshin Hebrenjtë apo Grekët, qofshin skllevërit a të liruarit, dhe të gjithë e kemi jemi uijtur në të njëjtin Frymë.</span> <span class="verse"><a name="14">14</a>Sepse edhe trupi nuk është një gjymtyrë e vetme, por shumë.</span> <span class="verse"><a name="15">15</a>Sikur të thoshte këmba: ''Mbasi nuk jam dorë, unë nuk jam pjesë e trupit'', mos për këtë nuk është pjesë e trupit?</span> <span class="verse"><a name="16">16</a>Dhe sikur veshi të thoshte: ''Mbasi nuk jam sy, unë nuk jam pjesë e trupit'', mos për këtë nuk është pjesë e trupit?</span> <span class="verse"><a name="17">17</a>Po të ishte gjithë trupi sy, ku do të ishte dëgjimi? Po të ishte gjithë dëgjim, ku do të ishte të nuhaturit?</span> <span class="verse"><a name="18">18</a>Por Perëndia ka vënë çdo gjymtyrë të trupit si ka dashur.</span> <span class="verse"><a name="19">19</a>Po të ishin të gjitha gjymtyrët një gjymtyrë e vetme, ku do të ishte trupi?</span> <span class="verse"><a name="20">20</a>Kështu, pra, janë shumë gjymtyrë, por një trup i vetëm.</span> <span class="verse"><a name="21">21</a>Dhe syri nuk mund t'i thotë dorës: ''Unë nuk kam nevojë për ty''; dhe po ashtu koka nuk mund t'u thotë këmbëve: ''Unë nuk kam nevojë për ju''.</span> <span class="verse"><a name="22">22</a>Madje, gjymtyrët e trupit që duken se janë më të dobëta, janë shumë më të nevojshme se të tjerat;</span> <span class="verse"><a name="23">23</a>dhe ato që ne i konsiderojmë më pak të nderuara, pikërisht ata rrethojmë me më shumë nderim; dhe të pahijshmet tona kanë më tepër hijë.</span> <span class="verse"><a name="24">24</a>Por gjymtyrët tona të hijshme nuk kanë nevojë. Por Perëndia e ndërtoi trupin duke i dhënë më tepër nder asaj pjese që e kishte mangut,</span> <span class="verse"><a name="25">25</a>që të mos kishte përçarje në trup, por të gjitha gjymtyrët të kenë të njëjtin kujdes për njera-tjetrën.</span> <span class="verse"><a name="26">26</a>Dhe nëse vuan një gjymtyrë, të gjitha gjymtyrët vuajnë; kurse po të nderohet një gjymtyrë, të gjitha gjymtyrët gëzohen bashkë me të.</span> <span class="verse"><a name="27">27</a>Dhe ju jeni trupi i Krishti dhe gjymtyrët e tij, veç e veç.</span> <span class="verse"><a name="28">28</a>Dhe Perëndia i vuri disa në kishë, së pari apostuj, së dyti profetë, së treti mësues; pastaj vepra të fuqishme; pastaj dhuntitë e shërimit, të ndihmës e të qeverisjes dhe të larmive të gjuhëve.</span> <span class="verse"><a name="29">29</a>A janë vallë të gjithë apostuj? Janë të gjithë profetë? Janë të gjithë mësues?</span> <span class="verse"><a name="30">30</a>A kanë të gjithë dhuntinë e veprave të fuqishme? A kanë të gjithë dhuntitë e shërimeve? A flasin të gjithë gjuhë të ndryshme? A interpretojnë të gjithë?</span> <span class="verse"><a name="31">31</a>Por kërkoni me zemër të zjarrtë dhuntitë më të mira; dhe unë do t'ju tregoj një udhë shumë më të lartë.</span> </p></div</div></div></body></html>