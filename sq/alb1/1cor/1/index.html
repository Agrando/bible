<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1cor">1 Corinthians</a> &gt <strong>Chapter 1</strong></div><p><span class="verse"><a name="1">1</a>Pali, i thirrur apostull i Jezu Krishtit, me anë të vullnetit të Perëndisë, dhe vëllai Sosten,</span> <span class="verse"><a name="2">2</a>kishës së Perëndisë që është në Korint, të shenjtëruarve në Krishtin Jezus, të thirrur shenjtorë, bashkë me të gjithë ata që në çdo vend e thërrasin emrin e Jezu Krishtit, Zotit të tyre dhe tonit:</span> <span class="verse"><a name="3">3</a>hir dhe paqe për ju nga Perëndia, Ati ynë, dhe nga Zoti Jezu Krisht.</span> <span class="verse"><a name="4">4</a>Përherë i falem nderit Perëndisë tim për ju, për hirin e Perëndisë, i cili ju është dhënë me anë të Jezu Krishtit,</span> <span class="verse"><a name="5">5</a>sepse në atë ju u bëtë të pasur në të gjitha, në çdo fjalë dhe në çdo njohuri,</span> <span class="verse"><a name="6">6</a>sikurse dëshmimi i Krishtit që u vërtetua ndër ju,</span> <span class="verse"><a name="7">7</a>kaq sa nuk ju mungon asnjë dhunti, ndërsa prisni zbulesën e Zotit tonë Jezu Krishtit,</span> <span class="verse"><a name="8">8</a>i cili edhe do t'ju vërtetojë deri në fund, që të jeni të paqortueshëm në ditën e Zotit tonë Jezu Krishtit.</span> <span class="verse"><a name="9">9</a>Besnik është Perëndia, nga i cili jeni thirrur në bashkësinë e Birit të tij Jezu Krishtit, Zotit tonë.</span> <span class="verse"><a name="10">10</a>Tani vëllezër, ju bëj thirrje në emër të Zotit tonë Jezu Krishtit të flisni që të gjithë të njëjtën gjë dhe të mos keni ndasi midis jush, por të jeni plotësisht të bashkuar, duke pasur një mendje dhe një vullnet.</span> <span class="verse"><a name="11">11</a>Sepse më është treguar për ju, o vë-llezër, nga ata të shtëpisë së Kloes, se në mes jush ka grindje.</span> <span class="verse"><a name="12">12</a>Dhe dua të them këtë, që secili nga ju thotë: ''Unë jam i Palit'', ''unë i Apolit'', ''unë i Kefës'' dhe ''unë i Krishtit''.</span> <span class="verse"><a name="13">13</a>Vallë i ndarë qenka Krishti? Mos Pali u kryqëzua për ju? Apo ju u pagëzuat në emër të Palit?</span> <span class="verse"><a name="14">14</a>E falënderoj Perëndinë që nuk kam pagëzuar asnjë nga ju, me përjashtim të Krispit dhe të Gait,</span> <span class="verse"><a name="15">15</a>që askush të mos thotë se e pagëzova në emrin tim.</span> <span class="verse"><a name="16">16</a>Unë pagëzova edhe familjen e Stefanës; përveç tyre nuk di të kem pagëzuar ndonjë tjetër.</span> <span class="verse"><a name="17">17</a>Sepse Krishti nuk më dërgoi të pagëzoj, por të predikoj ungjillin, jo me dituri fjale, që kryqi i Krishtit të mos dalë i kotë.</span> <span class="verse"><a name="18">18</a>Sepse mesazhi i kryqit është marrëzi për ata që humbin, por për ne që shpëtohemi është fuqia e Perëndisë.</span> <span class="verse"><a name="19">19</a>Sepse është shkruar: ''Do të bëj të humbasë dituria e të diturve, dhe do ta asgjësoj zgjuarësinë e të zgjuarve''.</span> <span class="verse"><a name="20">20</a>Ku është i dituri? Ku është skribi? Ku është debatuesi i kësaj epoke? A nuk e bëri të marrë Perëndia diturinë e kësaj bote?</span> <span class="verse"><a name="21">21</a>Sepse, duke qenë se nëpërmjet diturisë së Perëndisë bota nuk e njohu Perëndinë me urtinë e vet, Perëndisë i pëlqeu të shpëtojë ata që besojnë nëpërmjet marrëzisë së predikimit,</span> <span class="verse"><a name="22">22</a>sepse Judenjtë kërkojnë një shenjë dhe Grekët kërkojnë dituri,</span> <span class="verse"><a name="23">23</a>por ne predikojmë Krishtin të kryqëzuar, skandal për Judenjtë dhe marrëzi për Grekët,</span> <span class="verse"><a name="24">24</a>kurse për ata që janë të thirrur, qofshin Judenj ose Grekë, predikojmë Krishtin, fuqia e Perëndisë dhe diturinë e Perëndisë;</span> <span class="verse"><a name="25">25</a>sepse marrëzia e Perëndisë është më e ditur se njerëzit dhe dobësia e Perëndisë më e fortë se njerëzit.</span> <span class="verse"><a name="26">26</a>Shikoni në fakt thirrjen tuaj, vëllezër, sepse ndër ju ka jo shumë të ditur sipas mishit, jo shumë të fuqishëm, jo shumë fisnikë,</span> <span class="verse"><a name="27">27</a>por Perëndia ka zgjedhur gjërat e marra të botës për të turpëruar të urtët; dhe Perëndia ka zgjedhur gjërat e dobëta të botës për të turpëruar të fortët;</span> <span class="verse"><a name="28">28</a>dhe Perëndia ka zgjedhur gjërat jo fisnike të botës dhe gjërat e përçmuara, edhe gjërat që nuk janë, për të asgjësuar ato që janë,</span> <span class="verse"><a name="29">29</a>që asnjë mish të mos mburret përpara tij.</span> <span class="verse"><a name="30">30</a>Por prej tij ju jeni në Krishtin Jezus, i cili nga Perëndia u bë për ne dituri, drejtësi, shenjtërim dhe shpengim,</span> <span class="verse"><a name="31">31</a>që, sikurse është shkruar: ''Ai që mburret, le të mburret në Zotin''.</span> </p></div</div></div></body></html>