<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>Kantiku i kantikëve që është i Salomonit.</span> <span class="verse"><a name="2">2</a>Më puth me të puthurat e gojës së vet! Sepse dashuria jote është më e mirë se vera.</span> <span class="verse"><a name="3">3</a>Nga aroma e vajrave të tua të këndshme emri yt është një vaj i parfumuar i derdhur; prandaj të duan vajzat.</span> <span class="verse"><a name="4">4</a>Tërhiqmë te ti! Ne do të rendim pas teje! Mbreti më çoi në dhomat e tij. Ne do të kënaqemi dhe do të gëzohemi te ti; ne do ta kujtojmë dashurinë tënde më shumë se verën. Kanë të drejtë që të duan.</span> <span class="verse"><a name="5">5</a>Unë jam e zezë por e bukur, o bija të Jeruzalemit, si çadrat e Kedarit, si perdet e Salomonit.</span> <span class="verse"><a name="6">6</a>Mos shikoni se jam e zezë, sepse dielli më ka nxirë. Bijtë e nënes sime janë zemëruar me mua; më kanë caktuar të ruaj vreshtat, por vreshtin tim nuk e kam ruajtur.</span> <span class="verse"><a name="7">7</a>Thuamë, o ti që të dashuron zemra ime, ku e kullot kopenë dhe ku e lë të pushojë në mesditë. Pse vallë duhet të jem si një grua e mbuluar me vel pranë kopeve të shokëve të tu?</span> <span class="verse"><a name="8">8</a>Në rast se ti nuk e di, o më e bukura e grave, ndiq gjurmët e kopesë dhe kulloti kecat e tua pranë çadrave të barinjve.</span> <span class="verse"><a name="9">9</a>Mikesha ime, ti më ngjan si pela ime midis qerreve të Faraonit.</span> <span class="verse"><a name="10">10</a>Faqet e tua janë të bukura me ornamente, dhe qafa jote me gjerdane margaritaresh.</span> <span class="verse"><a name="11">11</a>Ne do të bëjmë për ty gjerdane të arta me tokëza prej argjendi.</span> <span class="verse"><a name="12">12</a>Ndërsa mbreti është ulur në tryezë, livanda ime përhap aromën e saj.</span> <span class="verse"><a name="13">13</a>Kënaqësia ime është një qeskë e vogël mirre; ajo do të pushojë tërë natën midis gjive të mia.</span> <span class="verse"><a name="14">14</a>Kënaqësia ime është për mua një tufë lulesh alkane në vreshtat e En-gedit.</span> <span class="verse"><a name="15">15</a>Ti je e bukur, mikja ime, ja, je e bukur! Sytë e tu janë si ato të pëllumbeshave.</span> <span class="verse"><a name="16">16</a>Sa i bukur je, i dashuri im, madje dhe i dashurueshëm! Për më tepër shtrati ynë është blerosh.</span> <span class="verse"><a name="17">17</a>Trarët e shtëpive tona janë prej kedri dhe tavanet tona prej qiparisi.</span> </p></div</div></div></body></html>