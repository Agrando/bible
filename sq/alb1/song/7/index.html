<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>Sa të bukura janë këmbët e tua në këpucë, o bija e princit! Pjesët e rrumbullakta të ijëve të tua janë si stolira, vepër e dorës së një artisti.</span> <span class="verse"><a name="2">2</a>Kërthiza jote është një kupë e rrumbullakët, ku nuk mungon kurrë vera aromatike. Barku yt është një tog gruri, i rrethuar nga zambakë.</span> <span class="verse"><a name="3">3</a>Dy sisët e tua janë si dy kaproj të vegjel, binjake të gazelave.</span> <span class="verse"><a name="4">4</a>Qafa jote është si një kullë fildishi, sytë e tu janë si ato të pellgjeve të Heshbonit pranë portës së Bath-Rabimit. Hunda jote është si kulla e Libanit, që shikon në drejtim të Damaskut.</span> <span class="verse"><a name="5">5</a>Koka jote lartohet mbi ty si Karmeli dhe flokët e kokës sate janë purpur; një mbret u zu rob i gërshetave të tua.</span> <span class="verse"><a name="6">6</a>Sa e bukur je dhe sa e hijshme je, o e dashura ime, me të gjitha ëndjet që siguron!</span> <span class="verse"><a name="7">7</a>Shtati yt është i njëllojtë me atë të palmës dhe sisët e tua janë si vile.</span> <span class="verse"><a name="8">8</a>Kam thënë: &quot;Do të ngjitem mbi palmë dhe do të kap degët e saj&quot;. Qofshin sisët e tua si vilet e rrushit, aroma e frymës sate si ajo e mollëve,</span> <span class="verse"><a name="9">9</a>dhe të puthurat e gojës sate si një verë e zgjedhur, që zbret ëmbël për të kënaqur dëshirën time, duke çikur shumë lehtë buzët e atij që fle.</span> <span class="verse"><a name="10">10</a>Unë jam e të dashurit tim dhe ai më dëshiron.</span> <span class="verse"><a name="11">11</a>Eja, i dashuri im, le të dalim nëpër fusha, ta kalojmë natën nëpër fshatra!</span> <span class="verse"><a name="12">12</a>Të çohemi shpejt në mëngjes për të shkuar në vreshtat dhe për të parë në qoftë se vreshti ka lëshuar llastarë, në se kanë çelur lulet e tij dhe në se shegët kanë lulëzuar. Aty do të jap dashurinë time.</span> <span class="verse"><a name="13">13</a>Madërgonat përhapin aromën e tyre dhe mbi portat tona ka fryte të zgjedhura të çdo lloji, të freskëta dhe të thata, që i kam ruajtur për ty, i dashuri im.</span> </p></div</div></div></body></html>