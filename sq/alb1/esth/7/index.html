<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/esth/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/esth">Esther</a> &gt <strong>Chapter 7</strong></div><p><span class="verse"><a name="1">1</a>Mbreti dhe Hamani shkuan, pra, në banketin bashkë me mbretëreshën Ester.</span> <span class="verse"><a name="2">2</a>Edhe ditën e dytë, ndërsa gjatë banketit po shërbehej vera, mbreti i tha Esterit: &quot;Cila është kërkesa jote, o mbretëreshë Ester? Do të të plotësohet. Çfarë kërkon? Edhe sikur të jetë gjysma e mbretërisë sime, do të bëhet&quot;.</span> <span class="verse"><a name="3">3</a>Atëherë mbretëresha Ester u përgjigj: &quot;Në rast se kam gjetur hir në sytë e tu, o mbret, dhe në qoftë se kështu i pëlqen mbretit, kërkesa ime është që të më jepet jeta; dhe kërkoj që populli im të falet.</span> <span class="verse"><a name="4">4</a>Sepse unë dhe populli im kemi qenë të shitur për t'u prishur, për t'u vrarë dhe për t'u shfarosur. Po të ishim shitur për t'u bërë skllevër dhe skllave do të kisha heshtur; por armiku nuk mund ta kompensojë  kurrë dëmin që do t'i shkaktohej  mbretit&quot;.</span> <span class="verse"><a name="5">5</a>Mbreti Asuero i tha mbretëreshës Ester: &quot;Kush është dhe ku ndodhet ai që ka guximin të bëjë një gjë të tillë?&quot;.</span> <span class="verse"><a name="6">6</a>Esteri u përgjigj: Armiku dhe kundërshtari është ai i keqi Haman&quot;. Atëherë Hamanit i hyri tmerri në prani të mbretit dhe të mbretëreshës.</span> <span class="verse"><a name="7">7</a>Mbreti u ngrit shumë i zemëruar nga banketi në të cilin shërbehej vera dhe shkoi në kopshtin e pallatit, ndërsa Hamani qëndroi për t'iu lutur me të madhe mbretëreshës Ester për jetën e tij, sepse</span> <span class="verse"><a name="8">8</a>Pastaj mbreti u kthye nga kopshti i pallatit, në vendin e banketit ku shërbehej vera; ndërkaq Hamani kishte rënë mbi divanin në të cilin rrinte Esteri. Atëherë mbreti thirri: &quot;Dashke gjithashtu të  dhunosh mbretëreshën, ndërsa unë vetë jam në  shtëpi?&quot;. Sa dolën këto fjalë nga goja e mbretit, ia mbuluan fytyrën Hamanit.</span> <span class="verse"><a name="9">9</a>Pastaj Harbonahu, një nga eunukët, tha përpara mbretit: &quot;Ja, në shtëpinë e vetë Hamanit është ngritur një trekëmbësh, i lartë pesëdhjetë kubitë, që Hamani kishte përgatitur për Mardokeun, i cili kishte  folur për të mirën e mbretit&quot;. Mbreti tha:  &quot;Vareni aty këtë!&quot;.</span> <span class="verse"><a name="10">10</a>Kështu Hamanin e varën në trekëmbëshin që kishte përgatitur për Mardokeun. Dhe zemërimi i mbretit u qetësua.</span> </p></div</div></div></body></html>