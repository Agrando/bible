<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/esth/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/esth">Esther</a> &gt <strong>Chapter 6</strong></div><p><span class="verse"><a name="1">1</a>Atë natë mbretin nuk e zinte gjumi. Atëherë urdhëroi që t'i sillnin librin e ngjarjeve për t'u mbajtur mend, Kronikat; dhe u lexua para mbretit.</span> <span class="verse"><a name="2">2</a>U gjet e shkruar që Mardokeu kishte denoncuar Bigthanan dhe Tereshin, dy eunukët e mbretit midis derëtarëve, që kishin kërkuar të shtrinin dorën kundër mbretit Asuero.</span> <span class="verse"><a name="3">3</a>Atëherë mbreti pyeti: &quot;Çfarë nderimi dhe shpërblimi iu dha Mardokeu për këtë?&quot;. Shërbëtorët e mbretit që i shërbenin u përgjigjën: &quot;Nuk u bë asgjë për të&quot;.</span> <span class="verse"><a name="4">4</a>Atëherë mbreti tha: &quot;Kush është në oborr?&quot;. (Hamani sapo kishte hyrë në oborrin e jashtëm të pallatit të mbretit, për t'i kërkuar mbretit që ta varte Mardokeun në trekëmbëshin që kishte përgatitur për të).</span> <span class="verse"><a name="5">5</a>Shërbëtorët e mbretit iu përgjigjën: &quot;Ja, Hamani është në oborr&quot;. Mbreti tha: &quot;Lëreni të hyjë&quot;.</span> <span class="verse"><a name="6">6</a>Atëherë Hamani hyri dhe mbreti i tha: &quot;Çfarë duhet t'i bëhet një njeriu që mbreti dëshiron ta nderojë?&quot;. Hamani mendoi në zemër të vet: &quot;Cilin do të donte të nderonte mbretin më shumë se mua?&quot;.</span> <span class="verse"><a name="7">7</a>Hamani iu përgjigj mbretit: &quot;Për njeriun që mbreti dëshiron të nderojë,</span> <span class="verse"><a name="8">8</a>të merret rroba mbretërore që ka veshur mbreti dhe kali mbi të cilin ka hipur dhe të vihet mbi kokën e tij një kurorë mbretërore.</span> <span class="verse"><a name="9">9</a>T'i dorëzohet rrobja dhe kali njerit prej princave më fisnikë të mbretit dhe t'i vishen rrobat njeriut që mbreti dëshiron të nderojë; pastaj të çohet me kalë nëpër rrugët e qytetit dhe të shpallet  para tij: &quot;Kështu veprohet me njeriun që mbreti  dëshëron të nderojë!&quot;&quot;.</span> <span class="verse"><a name="10">10</a>Atëherë mbreti i tha Hamanit: &quot;Shpejto, merr rroben dhe kalin, siç e the, dhe vepro kështu me Judeun Mardoke, që rri ulur pranë portës së mbretit, mos lër pa kryer asgjë nga ato që ke thënë&quot;.</span> <span class="verse"><a name="11">11</a>Hamani mori, pra, rroben dhe kalin, ia veshi Mardokeut rroben dhe e çoi me kalë nëpër rrugët e qytetit, duke shpallur para tij: &quot;Kështu veprohet me njeriun që mbreti dëshëron të nderojë!&quot;.</span> <span class="verse"><a name="12">12</a>Pastaj Mardokeu u kthye te porta e mbretit, por Hamani nxitoi të kthehet në shtëpinë e vet, i pikëlluar dhe kokëmbuluar.</span> <span class="verse"><a name="13">13</a>Hamani i tregoi bashkëshortes së tij Zeresh dhe gjithë miqve të tij të gjitha sa i kishin ngjarë. Atëherë njerëzit e urtë dhe gruaja e tij Zeresh i thanë: &quot;Në qoftë se Mardokeu para të cilit ke filluar  të biesh është nga fisi i Judejve, ti  nuk do të arrish të fitosh kundër tij, por do të rrëzohesh plotësisht para tij&quot;.</span> <span class="verse"><a name="14">14</a>Ata po flisnin akoma me të, kur arritën eunukët e mbretit, të cilët nxituan ta çonin Hamanin në banketin që Ester i kishte përgatitur.</span> </p></div</div></div></body></html>