<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/esth/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/esth">Esther</a> &gt <strong>Chapter 5</strong></div><p><span class="verse"><a name="1">1</a>Ditën e tretë, Esteri veshi rrobën mbretërore dhe u paraqit në oborrin e brendshëm të pallatit të mbretit, përballë apartamentit të mbretit. Mbreti ishte ulur mbi fronin mbretëror në pallatin mbretëror, përballë hyrjes së pallatit.</span> <span class="verse"><a name="2">2</a>Sa e pa mbreti mbretëreshën Ester më këmbë në oborr, ajo fitoi simpatinë e tij. Kështu mbreti zgjati në drejtim të Esterit skeptrin prej ari që mbante në dorë, dhe Esteri u afrua dhe preku majën e skeptrit.</span> <span class="verse"><a name="3">3</a>Atëherë mbreti i tha: &quot;Çfarë do, mbretëreshë Ester? Cila është kërkesa jote? Edhe sikur të jetë gjysma e mbretërisë sime, do të të jepet&quot;.</span> <span class="verse"><a name="4">4</a>Esteri u përgjigj: &quot;Në qoftë se kështu i pëlqen mbretit, le të vijë sot mbreti me Hamanin në banketin që i kam përgatitur&quot;.</span> <span class="verse"><a name="5">5</a>Atëherë mbreti tha: &quot;Silleni shpejt Hamanin, që të bëhet ç'ka thënë Esteri&quot;. Kështu mbreti dhe Hamani shkuan në banketin që Esteri kishte përgatitur.</span> <span class="verse"><a name="6">6</a>Ndërsa po shërbehej vera gjatë banketit, mbreti i tha Esterit: &quot;Cila është kërkesa jote? Do të të plotësohet. Çfarë kërkon? Qoftë edhe gjysma e mbretërisë sime, do të bëhet&quot;.</span> <span class="verse"><a name="7">7</a>Esteri u përgjigj dhe tha: &quot;Ja, kërkesa ime ajo që po kërkoj:</span> <span class="verse"><a name="8">8</a>Në qoftë se kam gjetur hir në sytë e mbretit dhe në qoftë se mbretit i pëlqen të plotësojë kërkesën time dhe të më japë atë që kërkoj, le të vijë mbreti me Hamanin në banketin që unë do t'u përgatis  atyre, dhe nesër kam për të bërë ashtu si ka  thënë mbreti&quot;.</span> <span class="verse"><a name="9">9</a>Atë ditë Hamani doli gjithë qejf dhe me zemër të kënaqur, por kur Hamani në portën e mbretit pa Mardokeun që as ngrihej as lëvizte para tij, u zemërua shumë me të.</span> <span class="verse"><a name="10">10</a>Megjithatë Hamani e mbajti veten, shkoi në shtëpi dhe dërgoi të thërrasin miqtë e tij dhe Zereshin, bashkëshorten e tij.</span> <span class="verse"><a name="11">11</a>Pastaj Hamani u foli atyre mbi shkëlqimin e pasurive të tij, mbi numrin e madh të bijve të tij, mbi të gjitha gjërat me të cilat mbreti e kishte nderuar, dhe si e kishte ngritur mbi princat dhe shërbëtorët e mbretit.</span> <span class="verse"><a name="12">12</a>Hamani shtoi gjithashtu: &quot;Edhe mbretëresha Ester nuk ka sjellë bashkë me mbretin në banket askënd tjetër veç meje; edhe nesër më ka ftuar ajo bashkë me mbretin.</span> <span class="verse"><a name="13">13</a>Por tërë kjo nuk më mjafton deri sa do të shoh Mardokeun Judeun të ulur para portës së mbretit&quot;.</span> <span class="verse"><a name="14">14</a>Aëherë bashkëshortja e tij Zeresh dhe tërë miqtë e tij i thanë: &quot;Të përgatitet një trekëmbësh i lartë pesëdhjetë kubitë; nesër në mëngjes i thuaj mbretit që aty të varet Mardokeu; pastaj shko i kënaqur  në banket me mbretin&quot;. Kjo gjë i pëlqeu  Hamanit, që bëri të përgatitet trekëmbëshi.</span> </p></div</div></div></body></html>