<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 7</strong></div><p><span class="verse"><a name="1">1</a>Atëherë rreth tij u mblodhën farisenjtë dhe disa skribë që kishin ardhur nga Jeruzalemi.</span> <span class="verse"><a name="2">2</a>Ata vunë re se disa nga dishepujt e tij po hanin bukë me duar të papastra, domethënë të palara, dhe i paditën.</span> <span class="verse"><a name="3">3</a>Në fakt farisenjtë dhe të gjithë Judenjtë nuk hanë pa i larë më parë me shumë kujdes duart, duke iu përmbajtur traditës së pleqve;</span> <span class="verse"><a name="4">4</a>dhe, kur kthehen nga tregu, nuk hanë pa u pastruar më parë. Ka shumë gjëra të tjera që ata duhet të respektojnë për shkak të traditës: larjen e kupave, të brokave, të enëve prej bakri dhe të shtretërve.</span> <span class="verse"><a name="5">5</a>Pastaj farisenjtë dhe skribët e pyetën: ''Përse dishepujt e tu nuk sillen sipas traditës së pleqve, por hanë bukë pa i larë duart?''.</span> <span class="verse"><a name="6">6</a>Por ai duke u përgjigjur u tha atyre: ''Mirë profetizoi Isaia për ju, hipokritë, siç është shkruar: &quot;Ky popull me buzë më nderon, por zemra e tyre rri larg meje.</span> <span class="verse"><a name="7">7</a>Por kot më bëjnë një kult, duke mësuar doktrina, të cilat janë porosi nga njerëzit&quot;.</span> <span class="verse"><a name="8">8</a>Duke lënë pas dore, pra, urdhërimin e Perëndisë, ju i përmbaheni traditës së njerëzve: larje brokash dhe kupash; dhe bëni shumë gjëra të tjera të ngjashme''.</span> <span class="verse"><a name="9">9</a>U tha atyre akoma: ''Ju jeni të shkathët për të anuluar urdhërimin e Perëndisë, për të zbatuar traditën tuaj.</span> <span class="verse"><a name="10">10</a>E në fakt Moisiu tha: &quot;Ndero atin tënd dhe nënën tënde&quot;, dhe: &quot;Ai që mallkon atin ose nënën, të dënohet me vdekje&quot;.</span> <span class="verse"><a name="11">11</a>Por ju thoni: &quot;Në qoftë se dikush i thotë atit të vet ose nënës së vet: Gjithçka që mund të bëjë për ty është kurban, domethënë një ofertë Perëndisë&quot;,</span> <span class="verse"><a name="12">12</a>nuk e lejoni atë të bëjë asgjë për atin e vet ose për nënën e vet,</span> <span class="verse"><a name="13">13</a>duke e anuluar kështu fjalën e Perëndisë me traditën tuaj, që ju e keni trashëguar. Dhe ju po bëni shumë gjëra të tjera të ngjashme''.</span> <span class="verse"><a name="14">14</a>Pastaj thirri gjithë turmën rreth vetes dhe i tha: ''Më dëgjoni të gjithë dhe kuptoni:</span> <span class="verse"><a name="15">15</a>Nuk ka asgjë jashtë njeriut që, duke hyrë në të, mund ta ndotë atë; përkundrazi janë ato gjëra që dalin prej tij që e ndotin.</span> <span class="verse"><a name="16">16</a>Kush ka veshë për të dëgjuar, le të dëgjojë!</span> <span class="verse"><a name="17">17</a>Më pas, kur ai u kthye në shtëpi, larg turmës, dishepujt e vet e pyetën për kuptimin e shëmbëlltyrës.</span> <span class="verse"><a name="18">18</a>Dhe ai u tha atyre: ''Edhe ju qënkeni kaq të pamend? A nuk e kuptoni se çdo gjë që nga jashtë hyn te njeriu nuk mund ta ndotë,</span> <span class="verse"><a name="19">19</a>sepse nuk i hyn në zemër, por në bark, dhe pastaj jashtëqitet në gjiriz?''. Duke folur kështu, ai i deklaroi të pastra të gjitha ushqimet.</span> <span class="verse"><a name="20">20</a>Tha akoma: ''Ajo që del nga njeriu, e bën atë të ndotur.</span> <span class="verse"><a name="21">21</a>Sepse nga brenda, domethënë nga zemra e njeriut, dalin mendimet e mbrapshta, shkeljet e kurorës, kurvërimi, vrasjet,</span> <span class="verse"><a name="22">22</a>vjedhjet, lakmitë, ligësitë, mashtrimet, pafytyrësia, smira, blasfemia, kryelartësia, budallallëku.</span> <span class="verse"><a name="23">23</a>Të gjitha këto të mbrapshta dalin nga brenda dhe e ndotin njeriut''.</span> <span class="verse"><a name="24">24</a>Pastaj u nis që andej dhe shkoi në krahinën e Tiros dhe të Sidonit; hyri në një shtëpi dhe donte që askush të mos e dinte, por nuk mundi të qëndrojë i fshehur.</span> <span class="verse"><a name="25">25</a>Në fakt një grua, vajza e së cilës kishte një frymë e ndyrë, duke dëgjuar për Jezusin, erdhi dhe u hodh para këmbëve të tij.</span> <span class="verse"><a name="26">26</a>Tani ajo grua ishte greke, me prejardhje sirofenikase; dhe iu lut që ta dëbonte demonin nga e bija;</span> <span class="verse"><a name="27">27</a>por Jezusi i tha: ''Lëri më parë fëmijët të ngopen, sepse nuk është mirë të merret buka e fëmijëve e t'u hidhet këlyshëve të qenve''.</span> <span class="verse"><a name="28">28</a>Por ajo u përgjigj dhe i tha: ''Mirë po flet, o Zot, por edhe këlyshët nën tryezë hanë thërimet e fëmijëve!''</span> <span class="verse"><a name="29">29</a>Atëherë ai i tha: ''Për këtë fjalën tënde, shko; demoni doli nga vajza jote!''.</span> <span class="verse"><a name="30">30</a>Dhe ajo, kur u kthye në shtëpinë e vet, e gjeti të bijën në shtrat, dhe demoni i kishte dalë.</span> <span class="verse"><a name="31">31</a>Mbasi u nis përsëri nga krahina e Tiros dhe e Sidonit, Jezusi arriti te deti i Galilesë, në mes të krahinës së Dekapolit.</span> <span class="verse"><a name="32">32</a>Dhe i paraqitën një të shurdhët që mezi fliste, dhe iu lutën t'i vërë duart mbi të.</span> <span class="verse"><a name="33">33</a>Si e mori veçmas, larg turmës, ia shtiu gishtrinjtë në vesh dhe mbasi e pështyu ia preku gjuhën.</span> <span class="verse"><a name="34">34</a>Pastaj i drejtoi sytë nga qielli, psherëtiu dhe i tha: ''Effatha'', që do të thotë: ''Hapu!''.</span> <span class="verse"><a name="35">35</a>Dhe menjëherë iu hapën veshët, iu zgjidh nyja e gjuhës dhe foli rrjedhshëm.</span> <span class="verse"><a name="36">36</a>Dhe Jezusi i urdhëroi ata që të mos i tregojnë askujt; por sa më tepër ua ndalonte, aq më tepër ata e përhapnin.</span> <span class="verse"><a name="37">37</a>Dhe, të habitur shumë, thonin: ''Ai çdo gjë e ka bërë mirë: ai i bën që të shurdhët të dëgjojnë dhe memecët të flasin!''.</span> </p></div</div></div></body></html>