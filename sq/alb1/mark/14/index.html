<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 14</strong></div><p><span class="verse"><a name="1">1</a>Tani dy ditë më vonë ishte Pashka dhe festa e të Ndormëve; dhe krerët e priftërinjve dhe skribët kërkonin mënyrën se si ta kapnin Jezusin me mashtrim dhe ta vrisnin.</span> <span class="verse"><a name="2">2</a>Por thonin: ''Jo gjatë festës, që të mos ndodhë ndonjë trazirë nga populli''.</span> <span class="verse"><a name="3">3</a>Tani ai ishte në Betania, në shtëpinë e Simonit lebroz, dhe ndërsa ishte në tryezë, hyri një grua me një enë alabastri me vaj të parfumuar me nard të vërtetë, shumë të kushtueshëm; ajo e theu enën prej alabastri dhe ia derdhi vajin mbi krye.</span> <span class="verse"><a name="4">4</a>Disa u indinjuan midis tyre dhe thanë: ''Përse bëhet gjithë ky shpenzim i kotë i vajit?</span> <span class="verse"><a name="5">5</a>Sepse ky vaj mund të shitej për më shumë se treqind denarë dhe këto t'u jepeshin të varfërve''. Dhe ishin të indinjuar ndaj asaj.</span> <span class="verse"><a name="6">6</a>Por Jezusi tha: ''Lëreni të qetë; pse e shqetësoni? Ajo kreu një vepër të mirë ndaj meje.</span> <span class="verse"><a name="7">7</a>Sepse të varfërit do t'i keni gjithmonë me ju; dhe, kur të doni, mund t'u bëni mirë; por mua nuk do të më keni gjithmonë.</span> <span class="verse"><a name="8">8</a>Ajo bëri atë që mundi; vajosi para kohe trupin tim për varrim.</span> <span class="verse"><a name="9">9</a>Por po ju them në të vërtetë se në gjithë botën, kudo që do të predikohet ky ungjill, do të tregojnë edhe atë që ajo bëri, në përkujtim të saj''.</span> <span class="verse"><a name="10">10</a>Atëherë Juda Iskarioti, një nga të dymbëdhjetët, shkoi te krerët e priftërinjve, që t'ua dorëzonte Jezusin.</span> <span class="verse"><a name="11">11</a>Dhe ata, kur e dëgjuan, u gëzuan dhe i premtuan se do t'i jepnin para. Kështu ai kërkonte rastin e përshtatshëm për ta tradhtuar.</span> <span class="verse"><a name="12">12</a>Tani në ditën e parë të festës së të Ndormëve, kur flijohej Pashka, dishepujt e vet i thanë: ''Ku don të shkojmë dhe të përgatisim për ta ngrënë Pashkën?''.</span> <span class="verse"><a name="13">13</a>Atëherë ai dërgoi dy nga dishepujt e vet duke u thënë: ''Shkoni në qytet dhe atje do të takoni një njeri, që bart një kanë plot me ujë; ndiqeni atë.</span> <span class="verse"><a name="14">14</a>Dhe atje ku ai do të hyjë, i thoni të zotit të shtëpisë: &quot;Mësuesi pyet: Ku është dhoma ku mund të ha Pashkën me dishepujt e mi?&quot;.</span> <span class="verse"><a name="15">15</a>Atëherë ai do t'ju tregojë lart një sallë të madhe të mobiluar dhe gati; aty përgatitni për ne''.</span> <span class="verse"><a name="16">16</a>Dishepujt e tij shkuan, arritën në qytet dhe gjetën ashtu siç ai u kishte thënë; dhe përgatitën Pashkën.</span> <span class="verse"><a name="17">17</a>Kur u bë darkë, ai erdhi me të dymbëdhjetët.</span> <span class="verse"><a name="18">18</a>Dhe kur po rrinin në tryezë dhe po hanin, Jezusi tha: ''Ju them në të vërtetë se njëri prej jush, që po ha me mua, do të më tradhtojë''.</span> <span class="verse"><a name="19">19</a>Atëherë ata filluan të trishtohen dhe t'i thoshin njëri pas tjetrit: ''Mos jam unë?''. Dhe një tjetër tha: ''Mos jam unë?''.</span> <span class="verse"><a name="20">20</a>Dhe ai, duke u përgjigjur, u tha atyre: ''Éshtë një nga të dymbëdhjetët që po ngjyen me mua në çanak.</span> <span class="verse"><a name="21">21</a>Po, Biri i njeriut po shkon ashtu siç është shkruar për të; por mjerë ai njeri me anë të cilit tradhtohet Biri i njeriut. Do të ishte më mirë për të, që ai njeri të mos kishte lindur kurrë!''.</span> <span class="verse"><a name="22">22</a>Dhe, ndërsa ata po hanin, Jezusi mori buk, e bekoi, e theu dhe ua dha atyre duke thënë: ''Merrni, hani; ky është trupi im''.</span> <span class="verse"><a name="23">23</a>Pastaj mori kupën, e falënderoi, ua dha atyre dhe të gjithë pinë prej saj.</span> <span class="verse"><a name="24">24</a>Atëherë u tha: ''Ky është gjaku im, gjaku i besëlidhjes së re, që derdhet për shumë veta.</span> <span class="verse"><a name="25">25</a>Në të vërtetë unë po ju them se nuk do të pi më prej frytit të hardhisë deri në atë ditë kur do ta pi të ri në mbretërinë e Perëndisë''.</span> <span class="verse"><a name="26">26</a>Dhe, mbasi kënduan një himn, dolën dhe u drejtuan nga mali i Ullinjve.</span> <span class="verse"><a name="27">27</a>Dhe Jezusi u tha atyre: Ju të gjithë do të skandalizoheni me mua sonte, sepse është shkruar: &quot;Do ta godas Bariun dhe delet do të shpërndahen&quot;.</span> <span class="verse"><a name="28">28</a>Por, mbasi të ringjallem, unë do t'ju pararend në Galile''.</span> <span class="verse"><a name="29">29</a>Dhe Pjetri i tha: ''Edhe sikur të gjithë të tjerët të skandalizohen me ty, unë nuk do të skandalizohem''.</span> <span class="verse"><a name="30">30</a>Dhe Jezusi i tha: ''Unë po të them në të vërtetë se sot, pikërisht në këtë natë, para se gjeli të këndojë dy herë, ti do të më mohosh tri herë''.</span> <span class="verse"><a name="31">31</a>Por ai, duke ngulur këmbë më tepër, thoshte: ''Edhe sikur të më duhet të vdes me ty, nuk do të të mohoj kurrë''. Të njëjtën gjë thoshnin edhe gjithë të tjerët.</span> <span class="verse"><a name="32">32</a>Pastaj ata arritën në një vend që quhej Gjetsemani; dhe ai u tha dishepujve të vet: ''Uluni këtu, deri sa unë të jem lutur''.</span> <span class="verse"><a name="33">33</a>Mori, pra, me vete Pjetrin, Jakobin dhe Gjonin, dhe filloi ta zërë frika dhe ankthi;</span> <span class="verse"><a name="34">34</a>dhe u tha atyre: ''Shpirti im është thellësisht i trishtuar, deri në vdekje; qëndroni këtu dhe rrini zgjuar''.</span> <span class="verse"><a name="35">35</a>Dhe, si shkoi pak përpara, ra përmbys përtokë dhe lutej që, po të ishte e mundur, të largohej prej tij ajo orë.</span> <span class="verse"><a name="36">36</a>Dhe tha: ''Abba, Atë, çdo gjë për ty është e mundur; largoje prej meje këtë kupë! Por jo atë që dua unë, por atë që do ti!''.</span> <span class="verse"><a name="37">37</a>Pastaj u kthye mbrapa, i gjeti dishepujt duke fjetur dhe i tha Pjetrit: ''Simon, po fle? S'ke qenë i zoti të rrish zgjuar një orë të vetme?</span> <span class="verse"><a name="38">38</a>Rrini zgjuar dhe lutuni që të mos hyni në tundim; sigurisht fryma është e gatshme, por mishi është i dobët''.</span> <span class="verse"><a name="39">39</a>U largua përsëri dhe u lut duke thënë të njëjtat fjalë.</span> <span class="verse"><a name="40">40</a>Kur u kthye, i gjeti përsëri në gjumë dishepujt, sepse sytë e tyre ishin rënduar dhe ata nuk dinin çfarë t'i përgjigjeshin.</span> <span class="verse"><a name="41">41</a>Së fundi, kthehet për të tretën herë dhe u thotë atyre: ''Ende po flini dhe pushoni? Mjaft! Erdhi ora. Ja, Biri i njeriut po dorëzohet në duart e mëkatarëve.</span> <span class="verse"><a name="42">42</a>Çohuni, të shkojmë; ja, ai që po më tradhton është afër!''.</span> <span class="verse"><a name="43">43</a>Dhe në atë çast, ndërsa ai ende po fliste, erdhi Juda, një nga të dymbëdhjetët, dhe me të një turmë e madhe me shpata e shkopinj, e dërguar nga krerët e priftërinjve, nga skribët dhe nga pleqtë.</span> <span class="verse"><a name="44">44</a>Dhe ai që po e tradhtonte u kishte dhënë atyre një shenjë: ''Kë do të puth, ai është. Kapeni dhe çojeni me shoqërim të sigurt''.</span> <span class="verse"><a name="45">45</a>Dhe si arriti, u afrua menjëherë tek ai dhe tha: ''Rabbi, Rabbi!''; dhe e puthi përzemërsisht!</span> <span class="verse"><a name="46">46</a>Atëherë ata vunë dorë mbi të dhe e arrestuan.</span> <span class="verse"><a name="47">47</a>Dhe një nga të pranishmit nxori shpatën, i ra shërbëtorit të kryepriftit dhe ia preu veshin.</span> <span class="verse"><a name="48">48</a>Atëherë Jezusi, duke iu përgjigjur, i tha: ''Paskeni ardhur me shpata e me shkopinj që të më kapni sikurse të isha një cub?</span> <span class="verse"><a name="49">49</a>E pra, përditë isha midis jush në tempull duke i mësuar njerëzit dhe ju nuk më kapët; por kjo po ndodh që të përmbushen Shkrimet!''.</span> <span class="verse"><a name="50">50</a>Atëherë dishepujt e lanë dhe ikën të gjithë.</span> <span class="verse"><a name="51">51</a>Dhe një farë djaloshi, që ishte i mbështjellur me një çarçaf mbi trupin e zhveshur, po e ndiqte, por ata e kapën.</span> <span class="verse"><a name="52">52</a>Por ai e lëshoi çarçafin dhe iku lakuriq nga duart e tyre.</span> <span class="verse"><a name="53">53</a>Atëherë ata e çuan Jezusin te kryeprifti, ku u mblodhën të gjithë krerët e priftërinjve, pleqtë dhe skribët.</span> <span class="verse"><a name="54">54</a>Dhe Pjetri e ndoqi nga larg deri brenda në pallatin e kryepriftit dhe u ul atje bashkë me rojat dhe ngrohej afër zjarrit.</span> <span class="verse"><a name="55">55</a>Dhe krerët e priftërinjve dhe gjithë sinedrit kërkonin dëshmi kundër Jezusit për ta vrarë, por nuk po gjenin.</span> <span class="verse"><a name="56">56</a>Shumë veta në fakt jepnin dëshmi të rreme kundër tij; por dëshmitë e tyre nuk përkonin.</span> <span class="verse"><a name="57">57</a>Atëherë disa u ngritën dhe dëshmuan rrejshëm kundër tij duke thënë:</span> <span class="verse"><a name="58">58</a>''Ne e kemi dëgjuar se ka thënë: &quot;Unë do ta shkatërroj këtë tempull të bërë me duar, dhe brenda tri ditësh do të ndërtoj një tjetër që nuk është bërë me duar&quot;''.</span> <span class="verse"><a name="59">59</a>Por as mbi këtë dëshmia e tyre nuk përkonte.</span> <span class="verse"><a name="60">60</a>Atëherë kryeprifti u ngrit në mes të kuvendit dhe e pyeti Jezusin duke thënë: ''Nuk përgjigjesh fare? Çfarë po dëshmojnë këta kundër teje?''.</span> <span class="verse"><a name="61">61</a>Por ai heshti dhe nuk u përgjegj fare. Përsëri kryeprifti e pyeti dhe i tha: ''A je ti Krishti, Biri i të Bekuarit?''.</span> <span class="verse"><a name="62">62</a>Dhe Jezusi tha: ''Unë jam. Dhe ju do ta shihni Birin e njeriut të ulur në të djathtën e Pushtetit dhe duke ardhur me retë e qiellit''.</span> <span class="verse"><a name="63">63</a>Atëherë kryeprifti, duke i shqyer rrobat, tha: ''Ç'nevojë kemi më për dëshmitarë?</span> <span class="verse"><a name="64">64</a>Ju e dëgjuat blasfeminë, ç'ju duket?''. Dhe të gjithë gjykuan se meritonte vdekjen.</span> <span class="verse"><a name="65">65</a>Atëherë disa filluan ta pështyjnë, t'ia zënë fytyrën, ta qëllojnë me shuplaka dhe t'i thonë: ''Profetizo!''. Dhe rojat e godisnin.</span> <span class="verse"><a name="66">66</a>Ndërsa Pjetri ishte poshtë në pallat, erdhi një shërbëtore e kryepriftit.</span> <span class="verse"><a name="67">67</a>Dhe kur pa Pjetrin që po ngrohej, e vështroi me kujdes dhe tha: ''Edhe ti ishe me Jezusin Nazareas''.</span> <span class="verse"><a name="68">68</a>Por ai e mohoi duke thënë: ''Nuk e njoh, nuk kuptoj çfarë thua''. Pastaj doli jashtë në hajat dhe gjeli këndoi.</span> <span class="verse"><a name="69">69</a>Dhe shërbëtorja, duke e parë përsëri, filloi t'u flasë të pranishmëve: ''Ky është një nga ata''.</span> <span class="verse"><a name="70">70</a>Por ai përsëri e mohoi. Dhe pak më vonë të pranishmit i thanë përsëri Pjetrit: ''Me të vërtetë ti je një nga ata; se ti je Galileas dhe e folura jote e zbulon''.</span> <span class="verse"><a name="71">71</a>Por ai nisi të mallkojë dhe të betohet: ''Unë nuk e njoh atë njeri për të cilin po flisni''.</span> <span class="verse"><a name="72">72</a>Dhe gjeli këndoi për të dytën herë; atëherë Pjetrit iu kujtua fjala që Jezusi i kishte thënë: ''Përpara se gjeli të këndojë dy herë, ti do të më mohosh tri herë''. Dhe, duke e menduar këtë, qau.</span> </p></div</div></div></body></html>