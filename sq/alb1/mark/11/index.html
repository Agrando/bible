<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 11</strong></div><p><span class="verse"><a name="1">1</a>Tani kur iu afruan Jeruzalemit, drejt Betfage dhe Betania, afër malit të Ullinjve, Jezusi dërgoi dy nga dishepujt e vet,</span> <span class="verse"><a name="2">2</a>duke u thënë: ''Shkoni në fshatin përballë dhe, posa të hyni aty, do të gjeni një kërriç të lidhur, mbi të cilin akoma nuk ka hipur askush; zgjidheni dhe ma sillni.</span> <span class="verse"><a name="3">3</a>Dhe në se ndokush iu thotë: &quot;Pse po veproni kështu?&quot;, përgjigjuni: &quot;I duhet Zotit. Ai do ta kthejë menjëherë këtu&quot;''.</span> <span class="verse"><a name="4">4</a>Ata shkuan dhe e gjetën kërriçin të lidhur afër një dere, në rrugë, dhe e zgjidhën.</span> <span class="verse"><a name="5">5</a>Disa nga të pranishmit u thanë atyre: ''Ç'po bëni? Pse po e zgjidhni kërriçin?''.</span> <span class="verse"><a name="6">6</a>Këta iu përgjigjën ashtu si u kishte thënë Jezusi dhe ata i lanë të shkojnë.</span> <span class="verse"><a name="7">7</a>Atëherë ia çuan Jezusit kërriçin, vunë mbi të mantelet e tyre dhe ai u ul mbi të.</span> <span class="verse"><a name="8">8</a>Shumë njerëz i shtronin rrobat e tyre rrugës dhe të tjerë pritnin degë nga pemët dhe i hidhnin rrugës.</span> <span class="verse"><a name="9">9</a>Dhe si ata që pararendnin, edhe ata që ndiqnin Jezusin, thërrisnin dhe thonin: ''Hosana! Bekuar është ai që vjen në emër të Zotit!</span> <span class="verse"><a name="10">10</a>E bekuar është mbretëria e Davidit, atit tonë, që vjen në emër të Zotit. Hosana në vendet shumë të larta!''.</span> <span class="verse"><a name="11">11</a>Kështu hyri Jezusi në Jeruzalem dhe në tempull; dhe, mbasi shikoi mirë çdo gjë, duke qenë se ishte vonë, doli bashkë me të dymbëdhjetët në drejtim të Betanias.</span> <span class="verse"><a name="12">12</a>Të nesërmen, kur dolën nga Betania, ai kishte uri.</span> <span class="verse"><a name="13">13</a>Dhe, duke parë nga larg një fik që kishte gjethe, shkoi për të parë në se mund të gjente diçka atje; por, kur iu afrua, s'gjeti asgjë përveç gjetheve, sepse nuk ishte koha e fiqve.</span> <span class="verse"><a name="14">14</a>Atëherë Jezusi, duke iu drejtuar fikut, tha: ''Askush mos ngrëntë kurrë fryt prej teje përjetë''. Dhe dishepujt e tij e dëgjuan.</span> <span class="verse"><a name="15">15</a>Kështu arritën në Jeruzalem. Dhe Jezusi, mbasi hyri në tempull, filloi t'i dëbojë ata që shisnin dhe blinin brenda tempullit dhe përmbysi tavolinat e këmbyesve të parave dhe ndenjëset e shitësve të pëllumbave.</span> <span class="verse"><a name="16">16</a>Dhe nuk lejoi asnjë që të mbartte sende nëpër tempull.</span> <span class="verse"><a name="17">17</a>Dhe i mësonte duke u thënë atyre: ''Vallë nuk është shkruar: &quot;Shtëpia ime do të quhet shtëpi e lutjes për të gjithë kombet&quot;? Ju, përkundrazi, e keni bërë shpellë kusarësh!''.</span> <span class="verse"><a name="18">18</a>Tani skribët dhe krerët e priftërinjve kur i dëgjuan këto fjalë kërkonin mënyrën se si ta vrisnin, por kishin frikë prej tij, sepse gjithë turma ishte e mahnitur nga doktrina e tij.</span> <span class="verse"><a name="19">19</a>Dhe kur u bë darkë, Jezusi doli jashtë qytetit.</span> <span class="verse"><a name="20">20</a>Të nesërmen në mengjes, duke kaluar, panë se fiku ishte tharë me gjithë rrënjë.</span> <span class="verse"><a name="21">21</a>Dhe Pjetri, duke u kujtuar, i tha: ''Mësues, ja, fiku që ti mallkove qenka tharë''.</span> <span class="verse"><a name="22">22</a>Atëherë Jezusi, duke u përgjigjur, u tha atyre: ''Kini besimin e Perëndisë!</span> <span class="verse"><a name="23">23</a>Sepse ju them në të vërtetë se nëse dikush do t'i thotë këtij mali: &quot;Luaj vendit dhe hidhu në det&quot;, dhe nuk do të ketë dyshime në zemër të vet, por do të besojë se ajo që po thotë do të ndodhë, çdo gjë që të thotë do t'i bëhet.</span> <span class="verse"><a name="24">24</a>Prandaj po ju them: Të gjitha ato që ju kërkoni duke lutur, besoni se do t'i merrni dhe ju do t'i merrni.</span> <span class="verse"><a name="25">25</a>Dhe kur nisni të luteni, nëse keni diçka kundër ndokujt, faleni, që edhe Ati juaj që është në qiejt, t'ju falë mëkatet tuaja.</span> <span class="verse"><a name="26">26</a>Por në se ju nuk falni, as Ati juaj, që është në qiejt, nuk do t'jua falë mëkatet tuaja''.</span> <span class="verse"><a name="27">27</a>Pastaj ata erdhën përsëri në Jeruzalem; dhe ndërsa ai po ecte nëpër tempull, krerët e priftërinjve, skribët dhe pleqtë iu afruan,</span> <span class="verse"><a name="28">28</a>dhe i thanë: ''Me ç'pushtet i bën ti këto gjëra? Kush ta dha këtë pushtet për t'i kryer këto gjëra?''.</span> <span class="verse"><a name="29">29</a>Dhe Jezusi, duke u përgjigjur, u tha atyre: ''Edhe unë do t'ju pyes diçka; më jepni përgjigje, pra, dhe unë do t'ju them me ç'pushtet i bëj këto gjëra.</span> <span class="verse"><a name="30">30</a>Pagëzimi i Gjonit a ishte nga qielli apo nga njerëzit? Më jepni përgjigje.</span> <span class="verse"><a name="31">31</a>Ata filluan të arsyetonin midis tyre: ''Po të themi &quot;nga qielli&quot;, ai do të thotë: &quot;Atëherë pse ju nuk i besuat?&quot;.</span> <span class="verse"><a name="32">32</a>Por po t'i themi &quot;nga njerëzit&quot;, kemi frikë nga populli, sepse të gjithë e konsideronin Gjonin se ishte me të vërtetë një profet''.</span> <span class="verse"><a name="33">33</a>Prandaj, duke iu përgjigjur, i thanë Jezusit: ''Nuk e dimë''. Dhe Jezusi duke u përgjigjur, u tha atyre: ''As unë nuk po ju them se me çfarë pushteti i bëj këto gjëra''.</span> </p></div</div></div></body></html>