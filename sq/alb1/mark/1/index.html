<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 1</strong></div><p><span class="verse"><a name="1">1</a>Fillimi i Ungjillit të Jezu Krishtit, Birit të Perëndisë.</span> <span class="verse"><a name="2">2</a>Ashtu si është shkruar tek profetët: ''Ja, unë po dërgoj lajmëtarin tim para fytyrës tënde, i cili do të përgatit udhën tënde përpara teje.</span> <span class="verse"><a name="3">3</a>Ka një zë që bërtet në shkretëtirë: &quot;Përgatitni udhën e Zotit, drejtoni shtigjet e tij&quot;''.</span> <span class="verse"><a name="4">4</a>Gjoni erdhi në shkretëtirë duke pagëzuar dhe duke predikuar një pagëzim pendese për faljen e mëkateve.</span> <span class="verse"><a name="5">5</a>Dhe gjithë vendi i Judës dhe ata nga Jeruzalemi shkonin tek ai, dhe pagëzoheshin të gjithë nga ai në lumin Jordan, duke rrëfyer mëkatet e tyre.</span> <span class="verse"><a name="6">6</a>Por Gjoni ishte i veshur me lesh deveje, mbante një brez lëkure përreth ijëve dhe ushqehej me karkaleca dhe me mjaltë të egër.</span> <span class="verse"><a name="7">7</a>Ai predikonte duke thënë: ''Pas meje po vjen një që është më i fortë se unë. Unë nuk jam i denjë as të ulem para tij për t'i zgjidhur lidhësat e sandaleve të tij.</span> <span class="verse"><a name="8">8</a>Unë ju pagëzova me ujë, ndërsa ai do t'ju pagëzojë me Frymën e Shenjtë''.</span> <span class="verse"><a name="9">9</a>Dhe ndodhi në ato ditë që Jezusi erdhi nga Nazareti i Galilesë dhe u pagëzua nga Gjoni në Jordan.</span> <span class="verse"><a name="10">10</a>Dhe menjëherë, kur po dilte nga uji, pa se qiejtë po hapeshin dhe Fryma po zbriste mbi të si një pëllumb.</span> <span class="verse"><a name="11">11</a>Dhe një zë erdhi nga qielli: ''Ti je Biri im i dashur në të cilin jam kënaqur.</span> <span class="verse"><a name="12">12</a>Fill pas kësaj, Fryma e Shenjtë e çoi në shkretëtirë;</span> <span class="verse"><a name="13">13</a>dhe qëndroi në shkretëtirë dyzet ditë, i tunduar nga Satanai. Ishte bashkë me bishat dhe engjëjt i shërbenin.</span> <span class="verse"><a name="14">14</a>Dhe mbasi e burgosën Gjonin, Jezusi erdhi në Galile duke predikuar ungjillin e mbretërisë së Perëndisë,</span> <span class="verse"><a name="15">15</a>dhe duke thënë: ''U mbush koha dhe mbretëria e Perëndisë është afër. Pendohuni dhe besoni ungjillin''.</span> <span class="verse"><a name="16">16</a>Ndërsa po kalonte gjatë bregut të detit të Galilesë, ai pa Simonin dhe Andrean, vëllanë e tij, të cilët po hidhnin rrjetën në det sepse ishin peshkatarë.</span> <span class="verse"><a name="17">17</a>Dhe Jezusi u tha atyre: ''Ndiqmëni dhe unë do t'ju bëj peshkatarë njerëzish''.</span> <span class="verse"><a name="18">18</a>Dhe ata i lanë menjëherë rrjetat dhe e ndoqën.</span> <span class="verse"><a name="19">19</a>Mbasi eci edhe pak, pa Jakobin, bir in e Zebedeut dhe Gjonin, vëllanë e tij, të cilët ndreqnin rrjetat e tyre në barkë.</span> <span class="verse"><a name="20">20</a>Dhe i thirri menjëherë; dhe ata e lanë atin e tyre Zebedeun në barkë me mëditësit dhe e ndoqën.</span> <span class="verse"><a name="21">21</a>Pastaj hynë në Kapernaum dhe menjëherë, ditën e shtunë, ai hyri në sinagogë dhe i mësonte njerëzit.</span> <span class="verse"><a name="22">22</a>Dhe njerëzit habiteshin nga doktrina e tij, sepse ai i mësonte si një që ka pushtet dhe jo si skribët.</span> <span class="verse"><a name="23">23</a>Atëherë në sinagogën e tyre ishte një njeri i pushtuar nga një frymë e ndyrë, i cili filloi të bërtasë,</span> <span class="verse"><a name="24">24</a>duke thënë: ''Ç'ka midis nesh dhe teje, o Jezus Nazareas? A erdhe të na shkatë-rrosh? Unë e di kush je: I Shenjti i Perëndisë''.</span> <span class="verse"><a name="25">25</a>Por Jezusi e qortoi duke thënë: ''Hesht dhe dil prej tij!''.</span> <span class="verse"><a name="26">26</a>Dhe fryma e ndyrë, mbasi e sfiliti, dhe duke lëshuar një britmë të madhe doli prej tij.</span> <span class="verse"><a name="27">27</a>Dhe të gjithë u mahnitën aq shumë sa pyesnin njeri tjetrin duke thënë: ''Vallë ç'është kjo? Cfarë doktrinë e re qënka kjo? Ky i urdhëroka me autoritet edhe frymërat e ndyra, dhe ata i binden''.</span> <span class="verse"><a name="28">28</a>Dhe fama e tij u përhap menjëherë në mbarë krahinën përreth Galilesë.</span> <span class="verse"><a name="29">29</a>Sapo dolën nga sinagoga, erdhën në shtëpinë e Simonit dhe të Andreas, me Jakobin dhe Gjonin.</span> <span class="verse"><a name="30">30</a>Vjehrra e Simonit ishte në shtrat me ethe dhe ata menjëherë i folën për të.</span> <span class="verse"><a name="31">31</a>Atëhërë ai u afrua, e kapi për dore dhe e ngriti. Menjëherë ethet e lanë dhe ajo nisi t'u shërbejë.</span> <span class="verse"><a name="32">32</a>Në mbrëmje, pas perëndimit të diellit, i prunë të gjithë të sëmurit dhe të idemonizuarit.</span> <span class="verse"><a name="33">33</a>Dhe gjithë qyteti ishte mbledhur përpara derës.</span> <span class="verse"><a name="34">34</a>Ai shëroi shumë, që lëngonin nga sëmundje të ndryshme, dhe dëboi shumë demonë; dhe nuk i lejoi demonët të flasin, sepse ata e njihnin.</span> <span class="verse"><a name="35">35</a>Pastaj, të nesërmen në mëngjes, kur ende ishte shumë errët, Jezusi u ngrit, doli dhe shkoi në një vend të vetmuar dhe atje u lut.</span> <span class="verse"><a name="36">36</a>Dhe Simoni dhe ata që ishin me të e kërkonin.</span> <span class="verse"><a name="37">37</a>Dhe, kur e gjetën, i thanë: ''Të gjithë po të kerkojnë!''.</span> <span class="verse"><a name="38">38</a>Dhe ai u tha atyre: ''Lë të shkojmë në fshatrat e afërm që të predikoj edhe atje, sepse për këtë kam ardhur''.</span> <span class="verse"><a name="39">39</a>Dhe ai e përshkoi gjithë Galilenë duke predikuar nëpër sinagogat e tyre dhe duke dëbuar demonët.</span> <span class="verse"><a name="40">40</a>Dhe erdhi tek ai një lebroz i cili, duke iu lutur, ra në gjunj dhe i tha: ''Po të duash, ti mund të më pastrosh''.</span> <span class="verse"><a name="41">41</a>Dhe Jezusi, duke e mëshiruar, shtriu dorën, e preku dhe i tha: ''Po, e dua, qofsh pastruar!''.</span> <span class="verse"><a name="42">42</a>Dhe, posa tha këto, menjëherë lebra e la dhe u shërua.</span> <span class="verse"><a name="43">43</a>Pastaj, mbasi e paralajmëroi rreptësisht, menjëherë e largoi,</span> <span class="verse"><a name="44">44</a>duke i thënë: ''Ruhu se i tregon gjë ndokujt, por shko, paraqitu te prifti dhe ofro për pastrimin tënd sa ka urdhëruar Moisiu, si dëshmi për ta''.</span> <span class="verse"><a name="45">45</a>Por ai, sapo doli, filloi ta shpallë dhe ta përhapë fort faktin, sa që Jezusi nuk mund të hynte më publikisht në qytet, por qëndronte përjashta nëpër vende të vetmuara; dhe nga çdo anë vinin tek ai.</span> </p></div</div></div></body></html>