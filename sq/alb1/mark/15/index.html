<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 15</strong></div><p><span class="verse"><a name="1">1</a>Dhe herët në mëngjes krerët e priftërinjve me pleqtë, skribët dhe gjithë sinedrit bënin këshill, e lidhën Jezusin e çuan jashtë e ia dorëzuan Pilatit.</span> <span class="verse"><a name="2">2</a>Dhe Pilati e pyeti: ''A je ti mbreti i Judenjve?''. Dhe ai, duke u përgjigjur, i tha: ''Ti e thua!''.</span> <span class="verse"><a name="3">3</a>Dhe krerët e priftërinjve e akuzonin për shumë gjëra; por ai nuk përgjigjej aspak.</span> <span class="verse"><a name="4">4</a>Pilati e pyeti përsëri, duke thënë: ''Nuk po përgjigjesh fare? Shih për sa gjëra të akuzojnë!''.</span> <span class="verse"><a name="5">5</a>Por Jezusi nuk u përgjigj më asgjë, aq sa Pilati mbeti i çuditur.</span> <span class="verse"><a name="6">6</a>Dhe në çdo festë ishte zakon t'u lëshohej atyre një i burgosur, këdo që ata do kërkonin.</span> <span class="verse"><a name="7">7</a>Por ishte në burg një njeri që quhej Baraba, bashkë me shokë të tjerë rebelë, të cilët kishin bërë një vrasje gjatë një kryengritjeje.</span> <span class="verse"><a name="8">8</a>Dhe turma, duke bërtitur, filloi të kërkojë që të bënte ashtu siç kishte vepruar gjithnjë për ta.</span> <span class="verse"><a name="9">9</a>Atëherë Pilati iu përgjigj atyre duke thënë: ''A doni t'ju liroj mbretin e Judenjve?''.</span> <span class="verse"><a name="10">10</a>Sepse e dinte që krerët e priftërinjve ia kishin dorëzuar nga smira.</span> <span class="verse"><a name="11">11</a>Por krerët e priftërinjve e nxitën turmën që të kërkojë që t'u lironte atyre Barabanë.</span> <span class="verse"><a name="12">12</a>Dhe Pilati e mori përsëri fjalën dhe u tha atyre: ''Çfarë doni, pra, të bëj me atë që ju e quani mbret të Judenjve?''.</span> <span class="verse"><a name="13">13</a>Dhe ata bërtitën përsëri: ''Kryqëzoje!''.</span> <span class="verse"><a name="14">14</a>Dhe Pilati u tha atyre: ''Po ç'të keqe ka bërë?''. Atëherë ata bërtitën edhe më fort: ''Kryqëzoje!''.</span> <span class="verse"><a name="15">15</a>Prandaj Pilati, duke dashur ta kënaqë turmën, ua lëshoi Barabanë. Dhe, mbasi e fshikulluan Jezusin, ua dorëzoi atyre që të kryqëzohej.</span> <span class="verse"><a name="16">16</a>Atëherë ushtarët e çuan Jezusin në oborrin e brendshëm domëthënë në pretorium, dhe mblodhën gjithë kohortën.</span> <span class="verse"><a name="17">17</a>E veshën në purpur dhe, si thurën një kurorë me ferra, ia vunë mbi krye.</span> <span class="verse"><a name="18">18</a>Pastaj nisën ta përshëndesin duke i thënë: ''Tungjatjeta, o mbret i Judenjve!''.</span> <span class="verse"><a name="19">19</a>Dhe e goditnin në krye me një kallam, e pështynin dhe, duke u gjunjëzuar përpara tij, e adhuronin.</span> <span class="verse"><a name="20">20</a>Pasi e tallën, ia hoqen purpurën, e veshën me rrobat e tij dhe e nxorën jashtë për ta kryqëzuar.</span> <span class="verse"><a name="21">21</a>Ata e detyruan një kalimtar, një farë Simoni nga Kirena që kthehej nga ara, babai i Aleksandrit dhe i Rufit, që ta mbante kryqin e tij.</span> <span class="verse"><a name="22">22</a>Pastaj e çuan Jezusin në vendin të quajtur Golgota, që do të thotë: &quot;Vendi i Kafkës&quot;.</span> <span class="verse"><a name="23">23</a>I dhanë të pijë verë të përzier me mirrë, por ai nuk e mori.</span> <span class="verse"><a name="24">24</a>Dhe, pasi e kryqëzuan, i ndanë rrobat e tij duke hedhur short, për të ditur çfarë do t'i binte secilit.</span> <span class="verse"><a name="25">25</a>Ishte ora e tretë kur e kryqëzuan.</span> <span class="verse"><a name="26">26</a>Dhe mbishkrimi që tregonte shkakun e dënimit, i cili ishte vënë përmbi të, thoshte: &quot;Mbreti i Judenjve&quot;.</span> <span class="verse"><a name="27">27</a>Bashkë me të kryqëzuan edhe dy vjedhës, njërin në të djathtën e tij dhe tjetrin në të majtën e tij.</span> <span class="verse"><a name="28">28</a>Kështu u përmbush Shkrimi që thotë: ''Ai u përfshi ndër keqbërësit''.</span> <span class="verse"><a name="29">29</a>Dhe ata që kalonin aty afër e fyenin, duke tundur kokën, dhe duke thënë: ''Hej, ti që e shkatërron tempullin dhe e rindërton në tre ditë,</span> <span class="verse"><a name="30">30</a>shpëto veten tënde dhe zbrit nga kryqi!''.</span> <span class="verse"><a name="31">31</a>Po ashtu edhe krerët e priftërinjve me skribët, duke e tallur, i thoshnin njeri tjetrit: ''Të tjerët i shpëtoi, por veten s'mund ta shpëtojë.</span> <span class="verse"><a name="32">32</a>Krishti, mbreti i Izraelit, le të zbresë tani nga kryqi që ta shohim dhe ta besojmë''. Edhe ata që ishin kryqëzuar bashkë me të, e fyenin atë.</span> <span class="verse"><a name="33">33</a>Pastaj, kur erdhi e gjashta orë, errësira e mbuloi gjithë vendin deri në të nëntën orë.</span> <span class="verse"><a name="34">34</a>Dhe në të nëntën orë Jezusi bërtiti me zë të lartë: ''Eloi, Eloi; lama sabaktani?'', që e përkthyer do të thotë: ''Perëndia im, Perëndia im, përse më ke braktisur?''.</span> <span class="verse"><a name="35">35</a>Dhe disa nga të pranishmit, kur e dëgjuan, thoshnin: ''Ja, ai po thërret Elian!''.</span> <span class="verse"><a name="36">36</a>Atëherë një prej tyre erdhi me vrap, e zhyti një sfungjer në uthull dhe, mbasi e vuri në një kallam, ia dha të pijë, duke thënë: ''Lëreni; të shohim nëse vjen Elia që ta zbresë poshtë''.</span> <span class="verse"><a name="37">37</a>Por Jezusi, si lëshoi një britmë të madhe, dha frymën.</span> <span class="verse"><a name="38">38</a>Atëherë veli i tempullit u ça më dysh nga maja deri në fund.</span> <span class="verse"><a name="39">39</a>Dhe centurioni që qëndronte përballë Jezusit, kur pa se, pasi Jezusi bërtiti ashtu, kishte dhënë shpirt, tha: ''Me të vërtetë ky njeri ishte Biri i Perëndisë!''.</span> <span class="verse"><a name="40">40</a>Aty ishin gjithashtu edhe gra që shikonin nga larg; midis tyre ishin Maria Magdalena dhe Maria, nëna e Jakobit të vogël të Joses dhe Salomeja,</span> <span class="verse"><a name="41">41</a>të cilat e kishin ndjekur dhe i kishin shërbyer kur ishte në Galile; dhe kishte edhe shumë të tjera që ishin ngjitur bashkë me të në Jeruzalem.</span> <span class="verse"><a name="42">42</a>Pastaj, u afrua tashmë mbrëmja, sepse ishte Përgatitja, domethënë vigjilja e së shtunës,</span> <span class="verse"><a name="43">43</a>Jozefi nga Arimatea, një këshilltar i respektuar, i cili priste edhe ai mbretërinë e Perëndisë, me guxim hyri te Pilati dhe kërkoi trupin e Jezusit.</span> <span class="verse"><a name="44">44</a>Dhe Pilati u çudit që tashmë kishte vdekur. Dhe thirri centurionin dhe e pyeti nëse kishte vdekur prej shumë kohe.</span> <span class="verse"><a name="45">45</a>Dhe si u sigurua nga centurioni, ia la trupin Jozefit.</span> <span class="verse"><a name="46">46</a>Ky, mbasi bleu një çarçaf, e zbriti Jezusin nga kryqi, e mbështolli në çarçaf dhe e vuri në një varr që ishte hapur në shkëmb; pastaj rrokullisi një gur para hyrjes së varrit.</span> <span class="verse"><a name="47">47</a>Dhe Maria Magdalena dhe Maria, nëna e Joses, vërenin ku e vunë.</span> </p></div</div></div></body></html>