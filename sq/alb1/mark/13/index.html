<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 13</strong></div><p><span class="verse"><a name="1">1</a>Ndërsa ai po dilte nga tempulli, një nga dishepujt e vet i tha: ''Mësues, shih ç'gurë e ç'ndërtesa!''.</span> <span class="verse"><a name="2">2</a>Dhe Jezusi duke iu përgjigjur i tha: ''A po i shikon këto ndërtesa të mëdha? Nuk do të mbetet gur mbi gur pa u rrënuar''.</span> <span class="verse"><a name="3">3</a>Dhe pasi ai ishte ulur mbi malin e Ullinjve përballë tempullit, Pjetri, Jakobi, Gjoni dhe Andrea e pyetën veçmas:</span> <span class="verse"><a name="4">4</a>''Na thuaj, kur do të ndodhin këto gjëra dhe cila do të jetë shenja e kohës në të cilën të gjitha këto gjëra do të duhet të mbarohen?''.</span> <span class="verse"><a name="5">5</a>Dhe Jezusi duke u përgjigjur atyre nisi të flasë: ''Kini kujdes që të mos ju mashtrojë njeri.</span> <span class="verse"><a name="6">6</a>Sepse do të vijnë shumë në emrin tim duke thënë: &quot;Unë jam!&quot;; dhe do të mashtrohen shumë veta.</span> <span class="verse"><a name="7">7</a>Por, kur të dëgjoni të flitet për luftëra dhe për ushtime luftërash, mos u shqetësoni; sepse këto gjëra duhet të ndodhin; por nuk do të jetë ende mbarimi.</span> <span class="verse"><a name="8">8</a>Në fakt do të ngrihet kombi kundër kombit dhe mbretëria kundër mbretërisë; do të ndodhin tërmete në vende të ndryshme, zi buke dhe turbullira. Këto gjëra nuk do të jenë tjetër veçse fillimi i dhembjeve të lindjes.</span> <span class="verse"><a name="9">9</a>Kujdesuni për veten! Sepse do t'ju dorëzojnë gjyqeve dhe do t'ju rrahin ndër sinagoga; do t'ju nxjerrin përpara guvernatorëve dhe mbretërve, për shkakun tim, që të dëshmoni përpara tyre.</span> <span class="verse"><a name="10">10</a>Por më parë duhet që t'u përhapet ungjilli gjithë popujve.</span> <span class="verse"><a name="11">11</a>Tani, kur t'ju çojnë për t'ju dorëzuar në duart e tyre, mos u shqetësoni që më parë për atë që do të duhet të thoni dhe mos e paramendoni; por thoni çfarë t'ju jepet në atë çast, sepse nuk jeni ju që flisni, por Fryma e Shenjtë.</span> <span class="verse"><a name="12">12</a>Tani vëllai do të dorëzojë vëllanë në vdekje dhe ati birin; dhe bijtë do të çohen kundër prindërve dhe do t'i bëjnë të vdesin.</span> <span class="verse"><a name="13">13</a>Dhe ju do të jeni të urryer nga të gjithë për shkak të emrit tim; por ai që do të ngulmojë deri në fund, do të shpëtohet''.</span> <span class="verse"><a name="14">14</a>Dhe kur të shihni neverinë e shkatërrimit, të parathënë nga profeti Daniel, e cila qëndron atje ku nuk duhej të ishte (ai që lexon le ta kuptojë), atëherë ata që do të jenë në Jude, le të ikin maleve.</span> <span class="verse"><a name="15">15</a>Dhe ai që ndodhet mbi çatinë e shtëpisë, të mos zbresë, dhe as të hyjë në shtëpi për të marrë ndonjë gjë nga shtëpia e vet.</span> <span class="verse"><a name="16">16</a>Dhe ai që do të jetë në arë, të mos kthehet prapa për të marrë rrobën e vet.</span> <span class="verse"><a name="17">17</a>Tani mjerë gratë shtatzëna dhe ato me fëmijë në gji në ato ditë!</span> <span class="verse"><a name="18">18</a>Dhe lutuni që ikja juaj të mos ndodhë në dimër.</span> <span class="verse"><a name="19">19</a>Sepse në atë ditë do të jetë një mundim i madh, më i madhi që ka ndodhur që nga zanafilla e krijimit që kreu Perëndia deri më sot, dhe të tillë nuk do të ketë më kurrë.</span> <span class="verse"><a name="20">20</a>Dhe, nëse Zoti nuk do t'i kishte shkurtuar ato ditë, asnjë i gjallë nuk do të shpëtonte; por Zoti i shkurtoi ato ditë për shkak të të zgjedhurve, që ai i zgjodhi.</span> <span class="verse"><a name="21">21</a>Atëherë, nëse dikush do t'ju thotë: &quot;Ja, Krishti është këtu!&quot;; ose &quot;Éshtë atje&quot;, mos e besoni.</span> <span class="verse"><a name="22">22</a>Sepse do të dalin krishtër të rremë dhe profetë të rremë dhe do të bëjnë shenja e çudi për të gënjyer, po të jetë e mundur, edhe të zgjedhurit.</span> <span class="verse"><a name="23">23</a>Por ju kini kujdes; ja, unë ju paralajmërova çdo gjë''.</span> <span class="verse"><a name="24">24</a>''Por në ato ditë, pas atij mundimi, dielli do të erret dhe hëna nuk do të japë shkëlqimin e vet;</span> <span class="verse"><a name="25">25</a>yjet e qiellit do të bien dhe fuqitë që janë në qiej do të lëkunden.</span> <span class="verse"><a name="26">26</a>Atëherë do ta shohin Birin e njeriut duke ardhur në re, me pushtet të madh e me lavdi.</span> <span class="verse"><a name="27">27</a>Atëherë ai do të dërgojë engjëjt e vet dhe do t'i mbledhë të zgjedhurit e vet nga të katër erërat, nga skaji i tokës deri në skaj të qiellit.</span> <span class="verse"><a name="28">28</a>Tani mësoni nga shëmbëlltyra e fikut: kur degët e tij njomësohen dhe nxjerrin gjethe, ju e dini se vera është afër.</span> <span class="verse"><a name="29">29</a>Kështu edhe ju, kur do të shihni se po ndodhin këto gjëra, ta dini se ai është afër, madje te dera.</span> <span class="verse"><a name="30">30</a>Në të vërtetë po ju them se ky brez nuk do të kalojë, derisa e gjithë kjo të ketë ndodhur.</span> <span class="verse"><a name="31">31</a>Qielli dhe toka do të kalojnë, por fjalët e mia nuk do të kalojnë''.</span> <span class="verse"><a name="32">32</a>''Sa për atë ditë dhe atë orë, askush nuk e di, as engjëjt në qiell, as Biri, por vetëm Ati.</span> <span class="verse"><a name="33">33</a>Tregoni kujdes, rrini zgjuar dhe lutuni, sepse nuk e dini kur do të jetë ai moment.</span> <span class="verse"><a name="34">34</a>Éshtë sikurse një njeriu i cili, duke u nisur për rrugë, lë shtëpinë e vet duke u dhënë autoritet shërbëtorëve të tij, secilit në detyrën e tij, dhe portjerin e urdhëron të rrije zgjuar.</span> <span class="verse"><a name="35">35</a>Rrini zgjuar, pra, sepse nuk e dini kur do të vijë i zoti i shtëpisë: në mbrëmje a në mesnatë, kur këndon gjeli a në mëngjes;</span> <span class="verse"><a name="36">36</a>që ai, duke u kthyer papritmas, të mos ju gjejë në gjumë.</span> <span class="verse"><a name="37">37</a>Tani, këtë që po ju them juve, ua them të gjithëve: Rrini zgjuar!''.</span> </p></div</div></div></body></html>