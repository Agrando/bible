<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 5</strong></div><p><span class="verse"><a name="1">1</a>Kështu arritën në bregun tjetër të detit, në krahinën e Gadarenasve.</span> <span class="verse"><a name="2">2</a>Dhe, sapo Jezusi zbriti nga barka, menjëherë i doli përpara nga varrezat një njeri i pushtuar nga një frymë e ndyrë,</span> <span class="verse"><a name="3">3</a>i cili banonte në varreza dhe kurrkush s'kishte mundur ta lidhë, qoftë edhe me zinxhirë.</span> <span class="verse"><a name="4">4</a>Shpesh herë, pra, e kishin lidhur me pranga e zinxhirë; por ai gjithnjë i thyente zinxhirët dhe i këpuste prangat; dhe kurrkush nuk e kishte bërë dot zap.</span> <span class="verse"><a name="5">5</a>Vazhdimisht, natën dhe ditën, nëpër varre e mbi male, shkonte duke bërtitur dhe duke e rrahur veten me gurë.</span> <span class="verse"><a name="6">6</a>Tani kur e pa Jezusin prej së largu, ai u turr dhe ra përmbys përpara tij,</span> <span class="verse"><a name="7">7</a>dhe me një britmë të madhe tha: ''Ç'ka ndërmjet mes nesh dhe teje, o Jezus, Bir i Perëndisë të shumë të lartit? Unë të përgjërohem në emrin e Perëndisë, mos më mundo!;''.</span> <span class="verse"><a name="8">8</a>Sepse ai i kishte thënë: ''Frymë e ndyrë, dil prej këtij njeriu!''.</span> <span class="verse"><a name="9">9</a>Atëhere Jezusi e pyeti: ''Cili është emri yt?''. Dhe ai u përgjigj duke thënë: ''Unë quhëm Legjion, sepse jemi shumë''.</span> <span class="verse"><a name="10">10</a>Dhe i lutej me të madhe që ai të mos i përzinte nga ajo krahinë.</span> <span class="verse"><a name="11">11</a>Tani aty ishte, në brinjë të malit, një tufë e madhe derrash që kulloste.</span> <span class="verse"><a name="12">12</a>Atëhere gjithë demonët e lutën duke thënë: ''Na dërgo në derrat, që të hymë në ta''.</span> <span class="verse"><a name="13">13</a>Dhe Jezusi menjëherë u lejoi atyre; atëherë frymërat e ndyra mbasi dolën, hynë në derrat dhe tufa u hodh poshtë nga gremina në det; ishin afërsisht dymijë krerë, dhe u mbytën në det.</span> <span class="verse"><a name="14">14</a>Atëherë ata që i kullotnin derrat ikën dhe e përhapën lajmin në qytet e nëpër fshatra; dhe njerëzit erdhën për të parë çfarë kishte ndodhur.</span> <span class="verse"><a name="15">15</a>Kur erdhën te Jezusi, panë të idemonizuarin ulur, të veshur dhe me mendje në rregull, atë që ishte idemonizuar nga Legjoni, dhe kishin frikë.</span> <span class="verse"><a name="16">16</a>Dhe ata që e kishin parë ngjarjen u treguan atyre se çfarë i kishte ngjarë të idemonizuarit dhe çështjen e derrave.</span> <span class="verse"><a name="17">17</a>Atëhere ata filluan t'i luten Jezusit që të largohej nga krahina e tyre.</span> <span class="verse"><a name="18">18</a>Kur ai po hynte në barkë, ai që kishte qenë i idemonizuar i lutej që të mund të rrinte me të;</span> <span class="verse"><a name="19">19</a>por Jezusi nuk e lejoj, madje i tha: ''Shko në shtëpinë tënde, te të tut dhe u trego atyre çfarë gjërash të medha bëri Zoti dhe si pati mëshirë për ty''.</span> <span class="verse"><a name="20">20</a>Dhe ai shkoi dhe nisi të predikojë nëpër Dekapolis për të gjitha ato që i kishte bërë Jezusi; të gjithë u mrrekulluan.</span> <span class="verse"><a name="21">21</a>Dhe kur Jezusi kaloj përsëri në bregun tjetër me barkë, një turmë e madhe u mblodh rreth tij; dhe ai qëndroj në breg të detit.</span> <span class="verse"><a name="22">22</a>Atëhere erdhi një nga krerët e sinagogës, me emër Jair, që, kur e pa, i ra ndër këmbë,</span> <span class="verse"><a name="23">23</a>dhe ju lut me të madhe duke thënë: ''Ime bijë është duke dhënë shpirt; eja, vëri duart mbi të që të shërohet dhe të jetojë!''.</span> <span class="verse"><a name="24">24</a>Dhe ai shkoi me të. Një turmë e madhe e ndiqte dhe shtyhej rreth tij.</span> <span class="verse"><a name="25">25</a>Tani një grua që kishte një fluks gjaku që prej dymbëdhjetë vjetësh</span> <span class="verse"><a name="26">26</a>dhe kishte vuajtur shumë nga ana e mjekëve të ndryshëm duke shpenzuar gjithë pasurinë e vet pa kurrfarë dobie, madje duke u bërë më keq,</span> <span class="verse"><a name="27">27</a>kur dëgjoi të flitej për Jezusin, u fut në turmë dhe pas shpinës preku rrobën e Jezusit,</span> <span class="verse"><a name="28">28</a>sepse thoshte: ''Nëse vetëm ia prek rroben e tij, do të shërohem''.</span> <span class="verse"><a name="29">29</a>Dhe menjëherë rrjedha e gjakut iu ndal dhe ajo ndjeu në trupin e vet se u shërua nga ajo sëmundje.</span> <span class="verse"><a name="30">30</a>Por menjëherë Jezusi, duke e ndjerë në vete që një fuqi kishte dalë prej tij, u kthye midis turmës, tha: ''Kush m'i preku rrobat?</span> <span class="verse"><a name="31">31</a>Dhe dishepujt e vet i thanë: ''A nuk po e sheh që turma po të shtyhet nga të gjitha anët dhe ti thua: ''Kush më preku?''.</span> <span class="verse"><a name="32">32</a>Por ai vështronte rreth e qark për të parë atë që bëri këtë.</span> <span class="verse"><a name="33">33</a>Atëhere gruaja, plot frikë e duke u dridhur, duke ditur se ç'i kishte ndodhur, erdhi dhe i ra ndër këmbë dhe i tha gjithë të vërtetën.</span> <span class="verse"><a name="34">34</a>Dhe ai i tha: ''Bijë, besimi yt të shëroi; shko në paqe dhe ji e shëruar nga sëmundja jote!''.</span> <span class="verse"><a name="35">35</a>Ndërsa Jezusi ende po fliste, erdhën disa nga shtëpia e kryetarit të sinagogës duke thënë: ''Jote bijë ka vdekur; pse e bezdis akoma Mësuesin?''.</span> <span class="verse"><a name="36">36</a>Por Jezusi, sapo dëgjoi ç'u tha, i tha kryetarit të sinagogës: ''Mos ki frikë, vetëm ki besim!''.</span> <span class="verse"><a name="37">37</a>Dhe nuk lejoi që ta ndiqte kurrkush tjetër, përveç Pjetrit, Jakobit, dhe Gjonit, vëllait të Jakobit.</span> <span class="verse"><a name="38">38</a>Dhe mbasi arriti në shtëpinë e kryetarit të sinagogës, pa një rrëmujë të madhe dhe njerëz që qanin dhe ulërinin me të madhe.</span> <span class="verse"><a name="39">39</a>Hyri dhe u tha atyre: ''Pse bërtitni e qani? Vajza nuk ka vdekur, por fle''.</span> <span class="verse"><a name="40">40</a>Dhe ata e përqeshën, por ai, mbasi i nxori jashtë të gjithë, mori me vete atin dhe nënën e vajzës dhe ata që qenë me atë, dhe hyri atje ku dergjej vajza.</span> <span class="verse"><a name="41">41</a>E mori, pra, për dore vajzën dhe i tha: ''Talitha kumi'', që e përkthyer do të thotë: ''Vajzë, ty po të them: Çohu!''.</span> <span class="verse"><a name="42">42</a>Dhe menjëherë vajza u ngrit dhe filloi të ecë. Ajo ishte në fakt dymbëdhjetë vjeçe. Dhe ata u habitën me habi të madhe.</span> <span class="verse"><a name="43">43</a>Por ai urdhëroi rreptësisht që askush të mos e marrë vesh; pastaj urdhëroi që t'i japin vajzës të hajë.</span> </p></div</div></div></body></html>