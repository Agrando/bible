<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 9</strong></div><p><span class="verse"><a name="1">1</a>Pastaj u tha atyre: ''Në të vërtetë ju them se midis jush që jeni këtu ka disa që nuk do ta shijojnë vdekjen para se të shohin të vijë me fuqi mbretëria e Perëndisë''.</span> <span class="verse"><a name="2">2</a>Mbas gjashtë ditësh Jezusi mori me vete Pjetrin, Jakobin e Gjonin dhe i çoi në vetmi, vetëm ata, mbi një mal të lartë; dhe u shpërfytyrua përpara tyre.</span> <span class="verse"><a name="3">3</a>Dhe rrobat e tij u bënë të shndritshme dhe krejt të bardha, si bora, më të bardha nga sa nuk mund t'i zbardhojë asnjë rrobalarës mbi tokë.</span> <span class="verse"><a name="4">4</a>Dhe atyre iu shfaqën Elia me Moisiun, që po bisedonin me Jezusin.</span> <span class="verse"><a name="5">5</a>Atëherë Pjetri e mori fjalën dhe i tha Jezusit: ''Mësues, për ne është mirë të jemi këtu; bëjmë, pra, tri çadra: një për ty, një për Moisiun dhe një për Elian!''.</span> <span class="verse"><a name="6">6</a>Në fakt ai nuk dinte çfarë thoshte, sepse ata ishin të trembur.</span> <span class="verse"><a name="7">7</a>Pastaj erdhi një re dhe i mbuloi me hijen e vet; dhe nga reja doli një zë që tha: ''Ky është Biri im i dashur; dëgjojeni!''.</span> <span class="verse"><a name="8">8</a>Dhe menjëherë ata shikuan rreth e qark, por nuk panë më asnjëri, përveçse Jezusi fill i vetëm me ta.</span> <span class="verse"><a name="9">9</a>Tani kur po zbrisnin nga mali, Jezusi i urdhëroi të mos i tregojnë askujt gjërat që kishin parë, derisa i Biri i njeriut të ringjallej prej së vdekuri.</span> <span class="verse"><a name="10">10</a>Ata e mbajtën porosinë dhe diskutonin mes tyre se ç'do të thoshte të ringjallesh prej së vdekuri.</span> <span class="verse"><a name="11">11</a>Pastaj e pyetën duke thënë: ''Përse skribët thonë se më parë duhet të vijë Elia?''.</span> <span class="verse"><a name="12">12</a>Dhe ai, duke u përgjigjur, u tha atyre: ''Elia me të vërtetë duhet të vijë më parë dhe të rivendosë çdo gjë; por, ashtu siç është shkruar për Birin e njeriut, ai duhet të vuajë shumë gjëra dhe të përçmohet.</span> <span class="verse"><a name="13">13</a>Por unë po ju them se Elia erdhi dhe me të bënë ç'deshën, ashtu siç është shkruar për të''.</span> <span class="verse"><a name="14">14</a>Mbasi u kthye te dishepujt, pa një turmë të madhe rreth tyre dhe disa skribë që po grindeshin me ta.</span> <span class="verse"><a name="15">15</a>Dhe menjëherë e gjithë turma, kur e pa, u habit dhe erdhi me vrap për ta përshëndetur.</span> <span class="verse"><a name="16">16</a>Atëherë ai i pyeti skribët: ''Për çfarë po diskutoni me ta?''.</span> <span class="verse"><a name="17">17</a>Dhe dikush nga turma, duke u përgjigjur, tha: ''Mësues, të prura djalin tim që ka një frymë memece,</span> <span class="verse"><a name="18">18</a>dhe e kap kudo, e përplas dhe ai shkumon, kërcëllon dhëmbët dhe i ngrijnë gjymtyrët. Dhe u thashë dishepujve të tu ta dëbojnë, por ata s'e bënë dot.</span> <span class="verse"><a name="19">19</a>Dhe ai duke u përgjigjur tha: ''O brez që s'beson, deri kur do të jem me ju? Deri kur do t'ju duroj? Ma sillni këtu!''.</span> <span class="verse"><a name="20">20</a>Dhe ata ia prunë. Por, sapo e pa, fryma e përplasi me forcë dhe fëmija, që kishte rënë përtokë, rrokullisej duke shkumuar.</span> <span class="verse"><a name="21">21</a>Dhe Jezusi e pyeti babanë e atij: ''Sa kohë ka që i ndodh kështu?''. Dhe ai tha: ''Që në fëmijëri.</span> <span class="verse"><a name="22">22</a>Shpesh e ka hedhur në zjarr dhe në ujë për ta shkatërruar por, nëse mund të bësh diçka, ki mëshirë për ne dhe na ndihmo!''.</span> <span class="verse"><a name="23">23</a>Dhe Jezusi i tha: ''Nëse ti mund të besosh, çdo gjë është e mundshme për atë që beson''.</span> <span class="verse"><a name="24">24</a>Menjëherë babai i fëmijës, duke bërtitur me lot, tha: ''Unë besoj, o Zot, ndihmo mosbesimin tim''.</span> <span class="verse"><a name="25">25</a>Atëherë Jezusi, duke parë se po vinte turma me vrap, e qortoi frymën e ndyrë duke thënë: ''O frymë memece dhe e shurdhët, unë po të urdhëroj, dil prej tij dhe mos hyr më kurrë tek ai!''.</span> <span class="verse"><a name="26">26</a>Dhe demoni, duke bërtitur dhe duke e sfilitur fort, doli prej tij. Dhe fëmija mbeti si i vdekur, saqë shumë njerëz thoshin: ''Ka vdekur''.</span> <span class="verse"><a name="27">27</a>Por Jezusi e zuri për dore, e ngriti dhe ai u çua në këmbë.</span> <span class="verse"><a name="28">28</a>Kur Jezusi hyri në shtëpi, dishepujt e vet e pyetën veçmas: ''Përse ne nuk mundëm ta dëbojmë?''.</span> <span class="verse"><a name="29">29</a>dhe ai u tha atyre: ''Ky lloj frymërash nuk mund të dëbohet ndryshe, përveç, se me lutje dhe agjërim''.</span> <span class="verse"><a name="30">30</a>Mbasi u nisën prej andej, kaluan nëpër Galile; dhe ai nuk donte që ta merrte vesh njeri.</span> <span class="verse"><a name="31">31</a>Ai, në fakt, i mësonte dishepujt e vet dhe u thoshte atyre: ''Së shpejti Biri i njeriut do të dorëzohet në duart e njerëzve dhe ata do ta vrasin; dhe, pasi të jetë vrarë, ai do të ringjallet ditën e tretë''.</span> <span class="verse"><a name="32">32</a>Por ata nuk i kuptonin këto fjalë dhe kishin frikë ta pyesnin.</span> <span class="verse"><a name="33">33</a>Dhe arritën në Kapernaum; dhe kur hyri në shtëpi, i pyeti: ''Për çfarë diskutonit ndërmjet jush rrugës?''.</span> <span class="verse"><a name="34">34</a>Dhe ata heshtën, sepse rrugës kishin diskutuar se cili ndër ta ishte më i madhi.</span> <span class="verse"><a name="35">35</a>Atëherë ai u ul, i thirri të dymbëdhjetët dhe u tha atyre: ''Nëse dikush don të jetë i pari, le të bëhet i fundit i të gjithëve dhe shërbëtori i të gjithëve''.</span> <span class="verse"><a name="36">36</a>Dhe mori një fëmijë të vogël dhe e vuri në mes të tyre; pastaj e mori në krahë dhe u tha atyre:</span> <span class="verse"><a name="37">37</a>''Cilido që pranon një nga këta fëmijë në emrin tim, më pranon mua; dhe kushdo që më pranon mua, nuk më pranon mua, por atë që më ka dërguar''</span> <span class="verse"><a name="38">38</a>Atëherë Gjoni mori fjalën dhe i tha: ''Mësues, ne pamë një njeri që nuk na ndjek, që i dëbonte demonët në emrin tënd dhe ia ndaluam sepse ai nuk na ndjek''.</span> <span class="verse"><a name="39">39</a>Por Jezusi tha: ''Mos ia ndaloni, sepse s'ka njeri që mund të bëjë një vepër të fuqishme në emrin tim, dhe fill pas kësaj të flasë keq për mua.</span> <span class="verse"><a name="40">40</a>Sepse kush nuk është kundër nesh, është me ne.</span> <span class="verse"><a name="41">41</a>Në fakt, kushdo që do t'ju japë të pini një gotë ujë në emrin tim, sepse jeni të Krishtit, në të vërtetë po ju them se me siguri nuk do ta humbasë shpërblimin e vet''.</span> <span class="verse"><a name="42">42</a>''Dhe kush do të skandalizojë një nga këta të vegjël që besojnë në mua, do të ishte më mirë për të t'i varet në qafë një gur mulliri dhe të hidhet në det.</span> <span class="verse"><a name="43">43</a>Tani nëse dora jote të skandalizon për mëkat, preje; është më mirë për ty të hysh dorëcung në jetë, sesa të kesh dy duar dhe të shkosh në Gehena, në zjarrin e pashueshëm,</span> <span class="verse"><a name="44">44</a>atje ku krimbi i tyre nuk vdes dhe zja-rri nuk fiket.</span> <span class="verse"><a name="45">45</a>Dhe nëse këmba jote të skandalizon për mëkat, preje; është më mirë për ty të hysh i çalë në jetë, se sa të kesh dy këmbë dhe të të hedhin në Gehena, në zjarrin e pashueshëm,</span> <span class="verse"><a name="46">46</a>atje ku krimbi i tyre nuk vdes dhe zjarri nuk fiket.</span> <span class="verse"><a name="47">47</a>Dhe nëse syri yt të skandalizon për mëkat, nxirre; është më mirë për ty të hysh me një sy në jetë sesa të kesh dy sy dhe të të hedhin në Gehenën e zjarrit,</span> <span class="verse"><a name="48">48</a>atje ku krimbi i tyre nuk vdes dhe zja-rri nuk fiket.</span> <span class="verse"><a name="49">49</a>Sepse gjithkush duhet të kripet me zjarr, dhe çdo fli duhet të kripet me kripë.</span> <span class="verse"><a name="50">50</a>Kripa është e mirë, por nëse kripa bëhet e amësht, me se do t'i jepni shijen? Kini kripë në vetvete dhe jetoni në paqe njëri me tjetrin!''.</span> </p></div</div></div></body></html>