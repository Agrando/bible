<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 6</strong></div><p><span class="verse"><a name="1">1</a>Pastaj doli prej andej dhe erdhi në vendlindjen e tij, dhe dishepujt e vet e ndiqnin.</span> <span class="verse"><a name="2">2</a>Dhe kur erdhi e shtuna, filloi t'i mësojë në sinagogë. Dhe shumë, kur e dëgjonin, habiteshin dhe thoshnin: ''Nga i vijnë këtij këto? Vallë ç'dituri është kjo që i është dhënë? Dhe si kryhen këto vepra të mëdha nëpërmjet dorës së tij?</span> <span class="verse"><a name="3">3</a>A s'është ky zdrukthëtar i biri Marisë, vëllai i Jakobit, i Joses, i Judës dhe i Simonit? Dhe nuk janë këtu midis nesh motrat e tij?''. Dhe skandalizoheshin për shkak të tij.</span> <span class="verse"><a name="4">4</a>Por Jezusi u tha atyre: ''Asnjë profet s'është i përbuzur përveç në vendlindjen e tij, në farefisin e vet dhe në shtëpinë e vet''.</span> <span class="verse"><a name="5">5</a>Dhe nuk mundi të kryejë aty asnjë vepër të pushtetshme, përveçse shëroi disa të lëngatë, duke vënë mbi ta duart.</span> <span class="verse"><a name="6">6</a>Dhe çuditej për mosbesimin e tyre; dhe dilte nëpër fshatra përreth e i mësonte.</span> <span class="verse"><a name="7">7</a>Pastaj ai i thirri te vetja të dymbëdhjetët dhe filloi t'i dërgojë dy nga dy; dhe u dha pushtet mbi frymët e ndyra.</span> <span class="verse"><a name="8">8</a>Dhe i urdhëroi të mos marrin asgjë tjetër udhës, përveç një shkop vetëm: as trasta, as bukë, as denar në brez;</span> <span class="verse"><a name="9">9</a>dhe të mbathin vetëm sandalet e të mos veshin dy palë tunika.</span> <span class="verse"><a name="10">10</a>U tha akoma: ''Kudo që të hyni në një shtëpi, rrini aty derisa të largoheni nga ai vend.</span> <span class="verse"><a name="11">11</a>Në qoftë se disa nuk ju presin dhe nuk ju dëgjojnë, kur të largoheni që andej, shkundni pluhurin nga këmbët tuaja si dëshmi kundër tyre. Në të vërtetë ju them se ditën e gjyqit Sodoma dhe Gomorra  do të trajtohen me më shumë tolerancë se sa ai  qytet''.</span> <span class="verse"><a name="12">12</a>Kështu ata shkuan dhe u predikonin njerëzve që të pendoheshin;</span> <span class="verse"><a name="13">13</a>dhe dëbonin shumë demonë dhe vajosnin me vaj shumë të lëngatë dhe i shëronin.</span> <span class="verse"><a name="14">14</a>Tani mbreti Herod dëgjoi të flitej për Jezusin, sepse emri i tij ishte bërë i njohur, dhe ai tha: ''Ky Gjoni që pagëzonte u ngjall së vdekuri; prandaj në të po veprojnë pushtete çudibërëse''.</span> <span class="verse"><a name="15">15</a>Disa të tjerë thonin: ''Éshtë Elia''; dhe disa të tjerë: ''Éshtë një profet, ose si një nga profetët''.</span> <span class="verse"><a name="16">16</a>Por kur i dëgjoi Herodi të gjitha këto, tha: ''Ky Gjoni, të cilit ia pata prerë kokën, u ngjall së vdekuri!''.</span> <span class="verse"><a name="17">17</a>Në fakt Herodi vet kishte dhënë urdhër të arrestohej Gjoni dhe të mbahej i lidhur në burg për shkak të Herodiadës, gruas së Filipit, vëllait të tij, sepse e kishte marrë për grua.</span> <span class="verse"><a name="18">18</a>Gjoni, pra, i thoshte Herodit: ''Nuk është e lejueshme të kesh gruan e vëllait tënd!''</span> <span class="verse"><a name="19">19</a>Dhe Herodiada e urrente dhe dëshironte ta vriste, por nuk mundte.</span> <span class="verse"><a name="20">20</a>Herodi, pra, i druhej Gjonit, të cilin e dinte si njeri të drejtë dhe të shenjtë, dhe e mbronte; dhe, mbasi e dëgjonte, kryente shumë gjëra dhe e dëgjonte me dëshirë.</span> <span class="verse"><a name="21">21</a>Por erdhi dita e volitshme dhe Herodi, për ditëlindjen e vet, shtroi një gosti për të mëdhenjtë e tij, për komandantët dhe për parinë e Galilesë.</span> <span class="verse"><a name="22">22</a>Hyri vetë e bija e Herodiadës, kërceu dhe i pëlqeu Herodit e atyre që ishin bashkë me të në tryezë, atëherë mbreti i tha vajzës: ''Më kërko ç'të duash dhe unë do të ta jap''.</span> <span class="verse"><a name="23">23</a>Dhe iu betua: ''Gjithçka që të më kërkosh, do të ta jap, deri gjysmën e mbretërisë sime!''.</span> <span class="verse"><a name="24">24</a>Ajo doli dhe i tha s'ëmës: ''Çfarë duhet t'i kërkoj?'' Ajo u përgjigj: ''Kokën e Gjon Pagëzorit!''.</span> <span class="verse"><a name="25">25</a>Ajo u kthye menjëherë te mbreti dhe i kërkoi me nxitim: ''Unë dëshiroj që ti të më japësh menjëherë, mbi një pjatë, kokën e Gjon Pagëzorit''.</span> <span class="verse"><a name="26">26</a>Dhe mbreti, megjithëse u trishtua shumë nga kjo, nuk deshi të refuzojë për shkak të betimit dhe për respekt të të ftuarve.</span> <span class="verse"><a name="27">27</a>Kështu mbreti dërgoi menjëherë një roje me urdhër që ti sillnin kokën e Gjonit.</span> <span class="verse"><a name="28">28</a>Dhe ky shkoi, ia preu kokën në burg, dhe e solli kokën e tij mbi një pjatë, ia dha vajzës dhe vajza ia dha s'ëmës.</span> <span class="verse"><a name="29">29</a>Kur dishepujt e Gjonit i dëgjuan këto, erdhën, morën trupin e tij dhe e vunë në varr.</span> <span class="verse"><a name="30">30</a>Tani apostujt u mblodhën tek Jezusi dhe i treguan të gjitha ato që kishin bërë dhe i kishin mësuar.</span> <span class="verse"><a name="31">31</a>Dhe ai u tha atyre: ''Ejani veçmas në një vend të vetmuar dhe pushoni pak''. Sepse njerëzit që vinin dhe shkonin ishin aq shumë, sa s'u dilte koha as për të ngrënë.</span> <span class="verse"><a name="32">32</a>U nisën, pra, me një barkë drejt një vend të vetmuar e të mënjanuar.</span> <span class="verse"><a name="33">33</a>Porsa turma i pa që u nisën, dhe shumë veta e njohën; dhe nga të gjitha qytetet erdhën aty me këmbë dhe mbërritën përpara tyre; dhe u mblodhën rreth tij.</span> <span class="verse"><a name="34">34</a>Kur Jezusi doli nga barka, pa një turmë të madhe dhe iu dhimbs, sepse ishin si delet pa bari; dhe nisi t'u mësojë shumë gjëra.</span> <span class="verse"><a name="35">35</a>Duke qenë se u bë vonë, dishepujt e tij iu afruan dhe i thanë: ''Ky vend është i shkretë, dhe tashmë është vonë.</span> <span class="verse"><a name="36">36</a>Lejoi këta njerëz që të shkojnë në fushat dhe në fshatrat rreth e qark që të blejnë bukë, se s'kanë gjë për të ngrënë''.</span> <span class="verse"><a name="37">37</a>Por ai, duke iu përgjigjur, u tha atyre: ''U jepni ju të hanë!'' Ata i thanë: ''A duhet të shkojmë ne të blejmë për dyqind denarë bukë dhe t'u japim të hanë?''.</span> <span class="verse"><a name="38">38</a>Dhe ai u tha atyre: ''Sa bukë keni? Shkoni e shikoni''. Ata, mbasi shikuan, thanë: ''Pesë bukë e dy peshq''.</span> <span class="verse"><a name="39">39</a>Atëherë ai i urdhëroi ata që t'i rregullojnë të gjithë, ulur në grupe, mbi barin e njomë.</span> <span class="verse"><a name="40">40</a>Kështu ata u ulën në grupe nga njëqind e nga pesëdhjetë.</span> <span class="verse"><a name="41">41</a>Pastaj ai mori pesë bukët dhe dy peshqit, i ngriti sytë nga qielli, i bekoi; i theu bukët dhe ua dha dishepujve të vet, që t'ua shpërndanin atyre; ua ndau gjithashtu dy peshqit të gjithëve.</span> <span class="verse"><a name="42">42</a>Të gjithë hëngrën sa u ngopën.</span> <span class="verse"><a name="43">43</a>Dhe mblodhën dymbëdhjetë shporta me copa buke dhe me mbetje peshku.</span> <span class="verse"><a name="44">44</a>Ata që hëngrën nga ato bukë ishin pesë mijë burra.</span> <span class="verse"><a name="45">45</a>Menjëherë Jezusi i detyroi dishepujt e vet të hyjnë në barkë dhe t'i prijnë në bregun tjetër drejt Betsaidas, derisa ai ta lejonte turmën.</span> <span class="verse"><a name="46">46</a>Sapo e lejoi, ai iu ngjit malit për t'u lutur.</span> <span class="verse"><a name="47">47</a>U ngrys, barka ishte në mes të detit dhe ai ishte i vetëm fare në tokë.</span> <span class="verse"><a name="48">48</a>Dhe kur i pa dishepujt që po mundoheshin duke vozitur, sepse era ishte kundër tyre, aty nga roja e katërt e natës, ai u nis drejt tyre duke ecur përmbi det dhe donte t'i kalonte.</span> <span class="verse"><a name="49">49</a>Por ata, kur e panë që po ecte mbi det, menduan se ishte një fantazmë dhe filluan të bërtasin,</span> <span class="verse"><a name="50">50</a>sepse e kishin parë të gjithë dhe ishin trembur; por ai menjëherë filloi të flasë me ta dhe tha: ''Merrni zemër, jam unë, mos kini frikë!''</span> <span class="verse"><a name="51">51</a>Pastaj hipi në barkë me ta dhe era pushoi; dhe ata mbetën jashtëzakonisht të habitur në veten e tyre dhe u mrekulluan,</span> <span class="verse"><a name="52">52</a>sepse nuk e kishin kuptuar ndodhinë e bukëve, sepse zemra e tyre ishte ngurtësuar.</span> <span class="verse"><a name="53">53</a>Mbasi kaluan, arritën në krahinën e Gjenasaretit dhe aty e lidhën barkën.</span> <span class="verse"><a name="54">54</a>Dhe kur dolën nga barka, njerëzit e njohën menjëherë</span> <span class="verse"><a name="55">55</a>dhe, duke përshkuar me vrap mbarë krahinën përreth, filluan të sjellin të sëmurë në vigje, kudo që dëgjonin se gjendej;</span> <span class="verse"><a name="56">56</a>dhe kudo ku ai vinte, në fshatra, në qytete a në lagje, njerëzit i vendosnin të lënguarit në sheshe dhe e lutnin që të paktën të mund të preknin cepin e rrobes së tij; dhe të gjithë ata që e preknin, shëroheshin.</span> </p></div</div></div></body></html>