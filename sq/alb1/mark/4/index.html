<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 4</strong></div><p><span class="verse"><a name="1">1</a>Pastaj nisi përsëri të mësojë në breg të detit; dhe rreth tij u mblodh një turmë aq e madhe, sa që ai hyri në barkë dhe rrinte ulur në det, ndërsa gjithë turma ishte në tokë pranë detit.</span> <span class="verse"><a name="2">2</a>Dhe ai u mësonte atyre shumë gjëra në shëmbëlltyra, dhe u thoshte atyre në mësimin e tij:</span> <span class="verse"><a name="3">3</a>''Dëgjoni! Ja, doli mbjellësi të mbjellë.</span> <span class="verse"><a name="4">4</a>Dhe ndodhi që kur hidhte farën, një pjesë e farës ra gjatë rrugës dhe zogjtë e qiellit erdhën dhe e hëngrën.</span> <span class="verse"><a name="5">5</a>Një pjesë tjetër ra në gurishte, ku nuk kishte shumë dhe dhe mbiu menjëherë, sepse s'kishte një tokë të thellë.</span> <span class="verse"><a name="6">6</a>Por, kur doli dielli, u dogj; dhe me që nuk kishte rrënjë, u tha.</span> <span class="verse"><a name="7">7</a>Një pjesë tjetër ra midis ferrave; ferrat u rritën, e mbyten dhe nuk dha fryt.</span> <span class="verse"><a name="8">8</a>Një pjesë tjetër ra në tokë të mirë, dhe solli frut që rritej, dhe u zhvillua për të dhënë njëra tridhjetë, tjetra gjashtëdhjetë dhe tjetra njëqind''.</span> <span class="verse"><a name="9">9</a>Pastaj ai u tha atyre: ''Kush ka veshë për të dëgjuar, le të dëgjojë!''.</span> <span class="verse"><a name="10">10</a>Tani kur ishte vetëm, ata që i rrinin përreth bashkë me të dymbëdhjetët e pyetën për shëmbëlltyrën.</span> <span class="verse"><a name="11">11</a>Dhe ai u tha atyre: ''Juve u është dhënë të njihni misterin e mbretërisë së Perëndisë; kurse atyre që janë përjashta të gjitha këto jepen me shëmbëlltyra,</span> <span class="verse"><a name="12">12</a>që: &quot;Duke parë, të shohin, por të mos vën re; edhe duke dëgjuar, të dëgjojnë, por të mos kuptojnë, se mos pendohen dhe mëkatet u falen&quot;''.</span> <span class="verse"><a name="13">13</a>Pastaj u tha atyre: ''Nuk e kuptoni këtë shëmbëlltyrë? Po atëhere si do t'i kuptoni të gjitha shëmbëlltyrat e tjera?</span> <span class="verse"><a name="14">14</a>Mbjellësi mbjell fjalën.</span> <span class="verse"><a name="15">15</a>Ata gjatë rrugës janë ata në të cilët mbillet fjala; por pasi e kanë dëgjuar atë, vjen menjëherë Satanai dhe ua heq fjalën e mbjellë në zemrat e tyre.</span> <span class="verse"><a name="16">16</a>Po ashtu ata që e marrin farën mbi nje gurishte janë ata që, kur e kanë dëgjuar fjalën, e pranojnë menjëherë me gëzim;</span> <span class="verse"><a name="17">17</a>por nuk kanë rrënjë në vetvete, dhe janë të përkohshëm; dhe kur vjen mundimi ose përndjekja për shkak të fjalës, skandalizohen menjëherë.</span> <span class="verse"><a name="18">18</a>Ata përkundrazi të cilët e marrin farën midis ferrave, janë ata që e dëgjojnë fjalën,</span> <span class="verse"><a name="19">19</a>por shqetësimet e kësaj bote, mashtrimet e pasurisë dhe lakmitë për gjëra të tjera që hynë, e mbyten fjalën dhe ajo bëhet e pafrytshme.</span> <span class="verse"><a name="20">20</a>Kurse ata që e morën farën në tokë të mirë, janë ata që e dëgjojnë fjalën, e pranojnë dhe japin fryt: një tridhjetë, tjetri gjashtëdhjetë dhe tjetri njëqind''.</span> <span class="verse"><a name="21">21</a>Pastaj u tha atyre: ''A merret vallë llamba për ta vënë nën babunë ose nën shtrat? A nuk vihet mbi dritëmbajtësen?</span> <span class="verse"><a name="22">22</a>Sepse nuk ka asgjë të fshehtë që të mos zbulohet, as kurrgjë sekrete që të mos dalin në dritë.</span> <span class="verse"><a name="23">23</a>Kush ka veshë për të dëgjuar, le të dëgjojë!''</span> <span class="verse"><a name="24">24</a>Dhe u tha atyre: ''Vini re atë që dëgjoni. Me atë masë që ju matni, do t'iu matet juve; edhe juve që dëgjoni do t'iu jepet edhe më.</span> <span class="verse"><a name="25">25</a>Sepse atij që ka, do t'i jepet, por atij që s'ka, do t'i merret edhe ajo që ka.</span> <span class="verse"><a name="26">26</a>Tha akoma: ''Mbretëria e Perëndisë është si një njeri që hedh farën në dhe.</span> <span class="verse"><a name="27">27</a>Dhe natën dhe ditën, ndërsa ai fle dhe çohet, fara mbin dhe rritet, pa e ditur ai se si.</span> <span class="verse"><a name="28">28</a>Sepse dheu prodhon vetvetiu më parë kërcellin, pastaj kallirin, dhe më në fund kallirin plot me kokrra.</span> <span class="verse"><a name="29">29</a>Dhe kur fryti piqet, menjëherë korrësi i vë drapërin, sepse erdhi koha e korrjes.</span> <span class="verse"><a name="30">30</a>Edhe tha: Me se ta krahasojmë mbretërinë e Perëndisë? Ose me çfarë shëmbëlltyre ta paraqesim?</span> <span class="verse"><a name="31">31</a>Ajo i ngjan farës së sinapit, që, kur është mbjellë në dhe, është më e vogla nga të gjitha farërat që janë mbi dhe;</span> <span class="verse"><a name="32">32</a>por, pasi mbillet, rritet dhe bëhet më e madhe se të gjitha barishtet; dhe lëshon degë aq të mëdha, sa zogjtë e qiellit mund të gjejnë strehë nën hijen e saj''.</span> <span class="verse"><a name="33">33</a>Dhe me shumë shëmbëlltyra të tilla, u shpallte atyre fjalën, ashtu si ata ishin në gjendje ta kuptojnë.</span> <span class="verse"><a name="34">34</a>Dhe nuk u fliste atyre pa shëmbëlltyra, ndërsa dishepujve të tij, veçmas, u shpjegonte çdo gjë.</span> <span class="verse"><a name="35">35</a>Tani po atë ditë, si u ngrys, u tha atyre: ''Kalojmë te bregu matanë!</span> <span class="verse"><a name="36">36</a>Dhe dishepujt, si e nisën popullin, e morrën me vete Jezusin, ashtu si ishte, në barkë. Me të ishin edhe disa barka të tjera të vogla.</span> <span class="verse"><a name="37">37</a>Ndërkaq shpërtheu një furtunë e madhe dhe valët përplaseshin mbi barkë aq shumë sa ajo po mbushej.</span> <span class="verse"><a name="38">38</a>Ai ndërkaq po flinte në kiç mbi një jastëk. Ata e zgjuan dhe i thanë: ''Mësues, a nuk merakosesh që ne po marrim fund?''.</span> <span class="verse"><a name="39">39</a>Dhe ai si u zgjua, e qortoi erën dhe i foli detit: ''Pusho dhe fashitu!''. Dhe era pushoi dhe u bë qetësi e madhe.</span> <span class="verse"><a name="40">40</a>Atëherë u tha atyre: ''Pse jeni ju aq frikacakë? Vallë, si nuk keni besim?''.</span> <span class="verse"><a name="41">41</a>Dhe ata i zuri një frikë e madhe dhe i thoshnin njëritjetrit: ''Vallë, kush është ky, që po i binden edhe era edhe deti?''.</span> </p></div</div></div></body></html>