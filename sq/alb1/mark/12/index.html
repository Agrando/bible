<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 12</strong></div><p><span class="verse"><a name="1">1</a>Pastaj ai filloi t'u flasë me shëmbëlltyra: ''Një njeri mbolli një vresht, e thuri me gardh, gërmoi një vend për të shtrydhur rrushin, ndërtoi një kullë dhe ua besoi disa vreshtarëve dhe pastaj shkoi larg.</span> <span class="verse"><a name="2">2</a>Në kohën e të vjelave dërgoi shërbëtorin te vreshtarët për të marrë prej tyre pjesën e vet të frutave të vreshtit.</span> <span class="verse"><a name="3">3</a>Por ata e kapën, e rrahën dhe e kthyen duarbosh.</span> <span class="verse"><a name="4">4</a>Ai u nisi përsëri një shërbëtor tjetër, por ata, mbasi e gjuajtën me gurë, e plagosën në kokë dhe e kthyen të turpëruar.</span> <span class="verse"><a name="5">5</a>Përsëri dërgoi edhe një tjetër, por ata e vranë. Më pas dërgoi shumë të tjerë dhe nga këta disa i rrahën, të tjerët i vranë.</span> <span class="verse"><a name="6">6</a>I ngeli edhe një për të dërguar: birin e tij të dashur. Më së fundi ua dërgoi edhe atë duke thënë: &quot;Për djalin tim do të kenë respekt&quot;.</span> <span class="verse"><a name="7">7</a>Por ata vreshtarë i thanë njeri tjetrit: &quot;Ky është trashëgimtari, ejani ta vrasim dhe do të na mbesë trashëgimia&quot;.</span> <span class="verse"><a name="8">8</a>Dhe e kapën, e vranë dhe e hodhën jashtë vreshtit.</span> <span class="verse"><a name="9">9</a>Çfarë do të bëjë, pra, i zoti i vreshtit? Ai do të vijë dhe do t'i shfarosë vreshtarët dhe vreshtin do t'ua japë të tjerëve.</span> <span class="verse"><a name="10">10</a>Po a nuk e keni lexuar këtë shkrim: &quot;Guri, që ndërtuesit e hodhën poshtë, u bë guri i qoshes.</span> <span class="verse"><a name="11">11</a>Kjo është bërë nga Zoti dhe është një gjë e mrekullueshme në sytë tanë&quot;?''.</span> <span class="verse"><a name="12">12</a>Atëherë ata kërkuan ta kapin, sepse kuptuan se ai e kishte thënë atë shëmbëlltyrë kundër tyre; por kishin frikë nga turma; dhe e lanë e ikën.</span> <span class="verse"><a name="13">13</a>Pastaj i dërguan disa farisenj dhe herodianë për ta zënë në gabim në fjalë.</span> <span class="verse"><a name="14">14</a>Këta erdhën dhe i thanë: ''Mësues, ne e dimë se ti je i vërtetë pa pyetur për njeri, sepse nuk merr parasysh dukjen e njerëzve, por u mëson udhën e Perëndisë sipas së vërtetës. A është e ligjëshme  t'i paguhet taksa Cezarit apo jo? Duhet t'ia  paguajmë apo jo?</span> <span class="verse"><a name="15">15</a>Por ai, duke njohur hipokrizinë e tyre, u tha atyre: ''Përse më tundoni? Më sillni një denar që ta shoh!''.</span> <span class="verse"><a name="16">16</a>Ata ia prunë. Dhe ai u tha atyre: ''E kujt është kjo fytyrë dhe ky mbishkrim?''. Ata i thanë: ''E Cezarit''.</span> <span class="verse"><a name="17">17</a>Atëherë Jezusi u përgjigj dhe u tha atyre: ''I jepni Cezarit atë që është e Cezarit, dhe Perëndisë atë që është e Perëndisë''. Dhe ata u çuditën nga ai.</span> <span class="verse"><a name="18">18</a>Pastaj iu paraqitën disa saducenj, të cilët thonë se nuk ka ringjallje, dhe e pyetën duke thënë:</span> <span class="verse"><a name="19">19</a>''Mësues, Moisiu na la të shkruar që, nëse vdes vëllai i dikujt dhe e lë gruan pa fëmijë, vëllai i tij duhet të martohet me të venë për t'i lindur pasardhës vëllait të tij.</span> <span class="verse"><a name="20">20</a>Tani ishin shtatë vëllezër; i pari u martua dhe vdiq pa lënë fëmijë.</span> <span class="verse"><a name="21">21</a>E mori, pra, i dyti, por edhe ky vdiq pa lënë fëmijë; po kështu i treti.</span> <span class="verse"><a name="22">22</a>Që të shtatë e morën për grua dhe vdiqën pa lënë fëmijë. E fundit, pas të gjithëve, vdiq edhe gruaja.</span> <span class="verse"><a name="23">23</a>Në ringjallje, pra, kur të ringjallen, gruaja e kujt do të jetë ajo? Sepse që të shtatë e patën grua''.</span> <span class="verse"><a name="24">24</a>Jezusi, duke u përgjigjur, tha atyre: ''A nuk është pikërisht për këtë që jeni në gabim, sepse nuk i njihni as shkrimet as pushtetin e Perëndisë?</span> <span class="verse"><a name="25">25</a>Sepse kur njerëzit do të ringjallen së vdekuri, as do të martohen as do të martojnë, por do të jenë si engjëjt në qiell.</span> <span class="verse"><a name="26">26</a>Sa për ringjalljen e të vdekurve, a nuk keni lexuar në librin e Moisiut se si foli Perëndia nga ferrishta duke thënë: &quot;Unë jam Perëndia i Abrahamit, Perëndia i Isakut dhe Perëndia i Jakobit&quot;?</span> <span class="verse"><a name="27">27</a>Ai nuk është Perëndia i të vdekurve, por Perëndia i të gjallëve. Ju, pra, po gaboni shumë''.</span> <span class="verse"><a name="28">28</a>Atëherë një nga skribët që e kishte dëgjuar diskutimin e tyre, duke kuptuar se ai u ishte përgjigjur mirë, iu afrua dhe e pyeti: ''Cili është i pari i të gjithë urdhërimeve?''.</span> <span class="verse"><a name="29">29</a>Dhe Jezusi u përgjigj: ''Urdhërimi i parë i të gjithëve është: &quot;Dëgjo, o Izrael: Zoti, Perëndia ynë, është i vetmi Zot&quot;,</span> <span class="verse"><a name="30">30</a>dhe: &quot;Duaje Zotin, Perëndinë tënd, me gjithë zemrën tënde, me gjithë shpirtin tënd, me gjithë mendjen tënde e me gjithë forcën tënde!&quot;. Ky është i pari urdhërim.</span> <span class="verse"><a name="31">31</a>Dhe i dyti i ngjan këtij: &quot;Duaje të afërmin tënd porsi vetveten&quot;. Nuk ka urdhërim tjetër më të madh se këta''.</span> <span class="verse"><a name="32">32</a>Atëherë skribi i tha: ''Mirë, Mësues. The, sipas së vërtetës, se ka vetëm një Perëndi dhe s'ka asnjë tjetër përveç tij;</span> <span class="verse"><a name="33">33</a>dhe ta duash me gjithë zemër, me gjithë mendje, me gjithë shpirt dhe me gjithë forcë, dhe ta duash të afërmin porsi vetvetja vlen më tepër se sa gjithë olokaustet dhe flijimet''.</span> <span class="verse"><a name="34">34</a>Dhe Jezusi, duke parë se ai ishte përgjigjur me mend, i tha: ''Ti nuk je larg nga mbretëria e Perëndisë''. Dhe kurrkush nuk guxoi më ta pyesë.</span> <span class="verse"><a name="35">35</a>Dhe Jezusi, duke i mësuar në tempull, tha: ''Vallë, si mund të thonë skribët se Krishti është Bir i Davidit?</span> <span class="verse"><a name="36">36</a>Sepse vetë Davidi, nëpërmjet Frymës së Shenjtë, tha: &quot;Zoti i ka thënë Zotit tim: Ulu në të djathtën time, derisa t'i bëj armiqtë e tu stol të këmbëve të tua&quot;.</span> <span class="verse"><a name="37">37</a>Vetë Davidi, pra, e quan Zot; si mund të jetë vallë bir i tij?''. Dhe pjesa më e madhe e dëgjonte me ëndje.</span> <span class="verse"><a name="38">38</a>Dhe ai u thoshte atyre në doktrinën e vet: ''Ruhuni nga skribët, të cilëve u pëlqen të shëtisin me rroba të gjata dhe t'i përshëndetin në sheshe,</span> <span class="verse"><a name="39">39</a>dhe të kenë vendet e para në sinagoga dhe vendet e para në gosti,</span> <span class="verse"><a name="40">40</a>që i gllabërojnë shtëpitë e të vejave dhe, për t'u dukur, luten gjatë; ata do të marrin një gjykim më të rreptë!''.</span> <span class="verse"><a name="41">41</a>Dhe Jezusi u ul përballë arkës së thesarit dhe vërente se njerëzit hidhnin aty denar; shumë të pasur hidhnin shumë.</span> <span class="verse"><a name="42">42</a>Erdhi një e ve e varfër dhe hodhi dy monedha të vogla, domethënë një kuadrant.</span> <span class="verse"><a name="43">43</a>Dhe Jezusi i thirri dishepujt e vet pranë vetes dhe u tha atyre: ''Ju them në të vërtetë se kjo e ve e varfër ka hedhur në thesar më shumë se të gjithë të tjerët.</span> <span class="verse"><a name="44">44</a>Sepse të gjithë hodhën aty nga teprica e tyre, kurse ajo, me skamjen e vet, hodhi gjithë sa kishte për të jetuar''.</span> </p></div</div></div></body></html>