<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/mark">Mark</a> &gt <strong>Chapter 3</strong></div><p><span class="verse"><a name="1">1</a>Pastaj ai hyri përsëri në sinagogë dhe aty ishte një njeri që kishte një dorë të tharë.</span> <span class="verse"><a name="2">2</a>Dhe ata po e ruanin në se do ta shëronte në ditën e së shtunës, që pastaj ta paditnin.</span> <span class="verse"><a name="3">3</a>Dhe ai i tha njeriut që e kishte dorën të tharë: ''Çohu në mes të të gjithëve!''.</span> <span class="verse"><a name="4">4</a>Dhe u tha atyre: ''A është e lejueshme ditën e së shtunës të bësh të mirë apo të keqe, të shpëtosh një jetë apo ta vrasësh?''. Por ata heshtnin.</span> <span class="verse"><a name="5">5</a>Atëherë ai, si i shikoi rreth e qark me zemërim, i hidhëruar për ngurtësinë e zemrës së tyre, i tha atij njeriu: ''Shtrije dorën tënde!''. Ai e shtriu, dhe dora e tij u shëndosh përsëri si tjetra.</span> <span class="verse"><a name="6">6</a>Dhe farisenjtë dolën jashtë e menjëherë bënin këshill bashkë me herodianët kundër tij, se si ta vrasin.</span> <span class="verse"><a name="7">7</a>Por Jezusi me dishepujt e vet u tërhoq drejt detit; dhe një turmë e madhe nga Galilea i ndoqi; edhe nga Judea;</span> <span class="verse"><a name="8">8</a>dhe nga Jeruzalemi, nga Idumea, nga përtej Jordanit; gjithashtu një turmë e madhe nga rrethinat Etiros dhe të Sidonit, kur dëgjoi gjërat e medha që ai bënte, erdhi tek ai.</span> <span class="verse"><a name="9">9</a>Atëherë ai u tha dishepujve të tij të kenë gjithnjë gati një barkë, që populli mos e shtynte.</span> <span class="verse"><a name="10">10</a>Sepse ai kishte shëruar shumë veta, të gjithë që kishin sëmundje dyndeshin rreth tij që ta preknin.</span> <span class="verse"><a name="11">11</a>Dhe frymërat e ndyrë, kur e shihnin, binin përmbys para tij dhe bërtitnin, duke thënë: ''Ti je Biri i Perëndisë!''.</span> <span class="verse"><a name="12">12</a>Por ai i qortoi rreptësisht që të mos thonin se kush ishte ai.</span> <span class="verse"><a name="13">13</a>Pastaj ai u ngjit në mal dhe thirri pranë vetes ata që deshi. Dhe ata erdhën tek ai.</span> <span class="verse"><a name="14">14</a>Dhe ai i caktoi dymbëdhjetë që të rrinin me të dhe që mund t'i dërgonte të predikojnë,</span> <span class="verse"><a name="15">15</a>dhe të kishin pushtet të shëronin sëmundjet dhe të dëbonin demonët.</span> <span class="verse"><a name="16">16</a>Ata ishin: Simoni, të cilit ia vuri emrin Pjetër;</span> <span class="verse"><a name="17">17</a>Jakobi, bir i Zebedeut, dhe Gjoni, vë-llai i Jakobit, të cilave ua vuri emrin Boanerges, që do të thotë: &quot;Bij të bubullimës&quot;;</span> <span class="verse"><a name="18">18</a>Andrea, Filipi, Bartolomeu, Mateu, Thomai, Jakobi i Alfeut, Tadeu, Simon Kananeasi,</span> <span class="verse"><a name="19">19</a>dhe Juda Iskarioti, i cili më pas e tradhëtoi.</span> <span class="verse"><a name="20">20</a>Pastaj hynë në një shtëpi. Dhe u mblodh përsëri një turmë aq e madhe, sa që as bukë s'mund të hanin.</span> <span class="verse"><a name="21">21</a>Dhe kur të afërmit e tij e morën vesh, shkuan ta marrin atë, sepse flitej: ''Nuk është në vete''.</span> <span class="verse"><a name="22">22</a>Kurse skribët, që kishin zbritur nga Jeruzalemi, thoshnin: ''Ai e ka Beelzebubin dhe i dëbon demonët me princin e demonëve''.</span> <span class="verse"><a name="23">23</a>Por ai i thirri pranë vetes dhe u foli me anë të shëmbëlltyrave: ''Si mund Satanai të dëbojë Satananë?</span> <span class="verse"><a name="24">24</a>Në qoftë se një mbretëri është përçarë kundër vetvetes, ajo mbretëri nuk mund të qëndrojë.</span> <span class="verse"><a name="25">25</a>Dhe në qoftë se një shtëpi përçahet kundër vetvetes, ajo shtëpi nuk mund të qëndrojë.</span> <span class="verse"><a name="26">26</a>Kështu, në se Satanai ngrihet kundër vetvetes dhe është përçarë, nuk mbahet dot, por i erdhi fundi!</span> <span class="verse"><a name="27">27</a>Askush nuk mund të hyjë në shtëpinë e njeriut të fortë dhe t'ia grabitë pasuritë e tij, pa e lidhur më parë njeriun e fortë; vetëm atëherë mund t'ia plaçkitë shtëpinë.</span> <span class="verse"><a name="28">28</a>Në të vërtetë po ju them se bijve të njerëzve do t'u falet çfarëdo mëkat dhe çdo blasfemi që do të thonë;</span> <span class="verse"><a name="29">29</a>po për atë që do të blasfemojë kundër Frymës së Shenjtë nuk do të ketë falje përjetë; ai është fajtor për dënim të përjetshëm''.</span> <span class="verse"><a name="30">30</a>Sepse ata thoshnin: ''Ai ka një frymë të ndyrë!''.</span> <span class="verse"><a name="31">31</a>Ndërkaq erdhën vëllezërit e tij dhe e ëma dhe, si ndaluan përjashta, dërguan ta thërrasin.</span> <span class="verse"><a name="32">32</a>Turma ishte ulur përreth tij; dhe i thanë: ''Ja, nëna jote dhe vëllezërit e tu janë përjashta dhe po të kërkojnë''.</span> <span class="verse"><a name="33">33</a>Por ai u përgjigj atyre duke thënë: ''Kush është nëna ime, ose vëllezërit e mi?''.</span> <span class="verse"><a name="34">34</a>Pastaj duke vështruar rreth e qark mbi ata që ishin ulur rreth tij, tha: ''Ja nëna ime dhe vëllezërit e mi!</span> <span class="verse"><a name="35">35</a>Sepse kushdo që bën vullnetin e Perëndisë, ai është vëllai im, motra ime dhe nëna!''.</span> </p></div</div></div></body></html>