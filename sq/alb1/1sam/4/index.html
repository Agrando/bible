<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 4</strong></div><p><span class="verse"><a name="1">1</a>Fjala e Samuelit i drejtohej tërë Izraelit. Izraeli doli të luftojë kundër Filistejve dhe ngriti kampin e tij pranë Eben-Ezerit, ndërsa Filistejtë u vendosën pranë Afekut.</span> <span class="verse"><a name="2">2</a>Pastaj Filistejtë u renditën për betejë kundër Izraelit; filloi një betejë e madhe, por Izraeli u mund nga Filistejtë, të cilët vranë në fushën e betejës rreth katër mijë veta.</span> <span class="verse"><a name="3">3</a>Kur populli u kthye në kamp, pleqtë e Izraelit thanë: &quot;Pse Zoti na mundi sot përpara Filistejve? Të shkojmë të marrim në Shiloh arkën e besëlidhjes së Zotit, në mënyrë që të ndodhet në mes nesh dhe të na shpëtojë nga duart e armiqve tanë!&quot;.</span> <span class="verse"><a name="4">4</a>Kështu populli dërgoi në Shiloh njerëz që të merrnin që andej arkën e besëlidhjes së Zotit të ushtërive, që ulët midis kerubinëve; dhe dy bijtër e Elit, Hofni dhe Finehasi, ishin aty me arkën e besëlidhjes së Perëndisë.</span> <span class="verse"><a name="5">5</a>Kur arka e besëlidhjes së Zotit hyri në kamp, i gjithë Izraeli shpërtheu në një britmë gëzimi aq të fuqishme sa vetë toka e drodh.</span> <span class="verse"><a name="6">6</a>Filistejtë, duke dëgjuar buçimën e asaj britme, thanë: &quot;Çfarë kuptimi ka buçima e kësaj britme të madhe në kampin e Hebrenjve?&quot;. Pastaj mësuan që arka e Zotit kishte arritur në kamp.</span> <span class="verse"><a name="7">7</a>Kështu Filistejtë u trembën, sepse thonin: &quot;Perëndia erdhi në kamp&quot;. Dhe thirrën: &quot;Mjerë ne! Një gjë e tillë nuk ka ndodhur kurrë më parë.</span> <span class="verse"><a name="8">8</a>Mjerë ne! Kush do të na shpëtojë nga duart e këtyre perëndive të fuqishme? Këto janë perënditë që i goditën Egjiptasit me lloj lloj plagësh në shkretëtirë.</span> <span class="verse"><a name="9">9</a>Qëndroni të fortë dhe silluni si burra, o Filistej, që të mos bëheni skllevër të Hebrenjve, ashtu si ata qenë skllevërit tuaj. Silluni si burra dhe luftoni!&quot;.</span> <span class="verse"><a name="10">10</a>Kështu Filistejtë luftuan dhe Izraeli u mund; dhe gjithkush vrapoi te çadra e vet. Masakra qe me të vërtetë e madhe; Izraeli humbi tridhjetë mijë këmbësorë.</span> <span class="verse"><a name="11">11</a>Edhe arka e Perëndisë u morr dhe dy djemtë e Elit, Hofni dhe Finehasi, vdiqën.</span> <span class="verse"><a name="12">12</a>Një njeri i Beniaminit vrapoi nga fusha e betejës dhe arriti po atë ditë në Shiloh, me rroba të grisura dhe kokën të mbuluar me dhe.</span> <span class="verse"><a name="13">13</a>Kur arriti, ja, Eli ishte ulur mbi ndenjësen e tij në anë të rrugës, duke shikuar, sepse zemra e tij dridhej për arkën e Perëndisë. Sapo ai njeri hyri në qytet dhe njoftoi për atë që kishte ndodhur, një britmë u ngrit nga tërë qyteti.</span> <span class="verse"><a name="14">14</a>Kur dëgjoi zhurmën e britmave, Eli tha: &quot;Ç'kuptim ka zhurma e kësaj rrëmuje?&quot;. Pastaj ai njeri erdhi me të shpejtë për t'i treguar Elit atë që kishte ndodhur.</span> <span class="verse"><a name="15">15</a>Eli ishte nëntëdhjetë e tetë vjeç; shikimi i tij qe errësuar aq sa që ai nuk shikonte më.</span> <span class="verse"><a name="16">16</a>Njeriu i tha Elit: &quot;Jam ai që ka ardhur nga fusha e betejës. Sot kam ikur me vrap nga fusha e betejës&quot;. Eli tha: &quot;Si vajtën punët, biri im?&quot;.</span> <span class="verse"><a name="17">17</a>Atëherë lajmëtari u përgjegj dhe tha: &quot;Iezraeli ia mbathi përpara Filistejve dhe u bë një masakër e madhe në popull; edhe dy djemtë e tu, Hofni dhe Finehasi, vdiqën, dhe arka e Perëndisë u morr&quot;.</span> <span class="verse"><a name="18">18</a>Sa u zu në gojë arka e Perëndisë, Eli ra nga ndenjësja prapa, përbri derës, theu qafën dhe vdiq, sepse ishte plak dhe i rënduar. Qe gjyqtar i Izraelit dyzet vjet me radhë.</span> <span class="verse"><a name="19">19</a>E reja e tij, gruaja e Finehasit, ishte me barrë dhe në prag të lindjes; kur dëgjoi lajmin që arka e Perëndisë ishte kapur dhe vjehrri i saj dhe i shoqi kishin vdekur, u kërrus dhe lindi, sepse e zunë dhimbjet.</span> <span class="verse"><a name="20">20</a>Në çastin kur ishte duke vdekur, gratë që kujdeseshin për të i thanë: &quot;Mos u tremb, sepse ke lindur një djalë&quot;. Por ajo nuk u përgjegj dhe nuk u kushtoi vëmëndje fjalëve të tyre,</span> <span class="verse"><a name="21">21</a>por ia vuri emrin Ikabod fëmijës, duke thënë: &quot;Lavdia u largua nga Izraeli&quot;, sepse arka e Perëndisë ishte marr për shkak të vjehrrit të saj dhe të burrit të saj.</span> <span class="verse"><a name="22">22</a>Ajo tha: &quot;Lavdia është larguar nga Izraeli, sepse arka e Perëndisë është marr&quot;.</span> </p></div</div></div></body></html>