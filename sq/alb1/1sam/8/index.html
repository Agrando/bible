<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>Kur Samueli u plak emëroi bijtë e tij si gjyqtarë të Izraelit.</span> <span class="verse"><a name="2">2</a>I parëlinduri i tij quhej Joel dhe i dyti Abiah; ata ushtronin funksionin e gjyqtarit në Beer-Sheba.</span> <span class="verse"><a name="3">3</a>Por bijtë e tij nuk ndoqën shembëllin e tij, u larguan nga rruga e drejtë duke siguruar fitime të palejueshme, pranuan dhurata dhe e prishnin drejtësinë.</span> <span class="verse"><a name="4">4</a>Atëherë tërë pleqtë e Izraelit u mblodhën, erdhën te Samueli në Ramah,</span> <span class="verse"><a name="5">5</a>dhe i thanë: &quot;Ja, ti tani je plakur dhe bijtë e tu nuk ndjekin gjurmët e tua; prandaj cakto mbi ne një mbret që të na qeverisë ashtu siç ndodh në të gjitha kombet&quot;.</span> <span class="verse"><a name="6">6</a>Por kjo nuk i pëlqeu Samuelit, sepse ata kishin thënë: &quot;Na jep një mbret që të na qeverisë&quot;. Prandaj Samueli iu lut Zotit.</span> <span class="verse"><a name="7">7</a>Dhe Zoti i tha Samuelit: &quot;Dëgjo zërin e popullit për të gjitha ato që të thotë, sepse ata nuk të kanë hedhur poshtë ty, por kanë hedhur poshtë mua, me qëllim që unë të mos mbretëroj mbi ta.</span> <span class="verse"><a name="8">8</a>Sillen me ty, ashty siç kanë bërë gjithnjë nga dita që i nxora nga Egjipti e deri më sot: më kanë braktisur për t'u shërbyer perëndive të tjera.</span> <span class="verse"><a name="9">9</a>Tani, pra, dëgjo kërkesën e tyre, por lajmëroi solemnisht dhe shpallju të drejtat e mbretit që do të sundojë mbi ta&quot;.</span> <span class="verse"><a name="10">10</a>Kështu Samueli i tregoi tërë fjalët e Zotit drejtuar popullit që i kërkonte një mbret.</span> <span class="verse"><a name="11">11</a>Dhe tha: &quot;Këto do të jenë të drejtat e mbretit që do të mbretërojë mbi ju. Ai do t'i marrë bijtë tuaj dhe do t'i caktojë në qerret e tij, me qëllim që të bëhen kalorës të tij dhe të vrapojnë përpara qerreve;</span> <span class="verse"><a name="12">12</a>për t'i bërë ata kapidanë të mijëshëve dhe të pesëdhjetëshëve, për t'i vënë ata t'i lërojnë arat, t'i korrin të lashtat, t'i prodhojnë armë lufte dhe vegla për qerret e tij.</span> <span class="verse"><a name="13">13</a>Do të marrë bijat tuaja për t'i bërë parfumiere, gjellbërëse dhe furrtare.</span> <span class="verse"><a name="14">14</a>Do të marrë arat tuaja, vreshtat dhe ullishtet tuaja; më të mirat që keni, për t'ua dhënë eunukëve dhe shërbëtorëve të tij.</span> <span class="verse"><a name="15">15</a>Do të marrë të dhjetën e farërave dhe të vreshtave tuaja për t'ua dhënë eunukëve dhe shërbëtorëve të tij.</span> <span class="verse"><a name="16">16</a>Do të marrë shërbëtorët, shërbëtoret, të rinjtë tuaj më të mirë dhe gomarët që keni për t'i përdorur në punimet e tij.</span> <span class="verse"><a name="17">17</a>Do të marrë edhe të dhjetën e kopeve tuaja, dhe ju do të jeni skllevërit e tij.</span> <span class="verse"><a name="18">18</a>Atë ditë ju do të ulërini për shkak të mbretit që keni për vete, por Zoti nuk do t'ju përgjigjet&quot;.</span> <span class="verse"><a name="19">19</a>Me gjithatë populli nuk deshi t'i dëgjojë fjalët e Samuelit dhe tha: &quot;Jo, do të kemi një mbret mbi ne.</span> <span class="verse"><a name="20">20</a>Kështu do të jemi edhe ne si gjithë kombet; mbreti ynë do të na qeverisë, do të na dalë në krye dhe do të luftojë në betejat tona&quot;.</span> <span class="verse"><a name="21">21</a>Samueli i dëgjoi tërë fjalët e popullit dhe ia tregoi Zotit.</span> <span class="verse"><a name="22">22</a>Zoti i tha Samuelit: &quot;Dëgjoje kërkesën e tyre dhe cakto një mbret mbi ta&quot;. Atëherë Samueli u tha njerëzve të Izraelit: &quot;Secili të kthehet në qytetin e tij&quot;.</span> </p></div</div></div></body></html>