<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 1</strong></div><p><span class="verse"><a name="1">1</a>Ishte një njeri nga Ramathaim-Tsofini, nga zona malore e Efraimit, që quhej Elkanah; ishte bir i Jerohamit, bir i Elihut, bir i Tohut dhe bir i Efraimitit Tsuf.</span> <span class="verse"><a name="2">2</a>Ai kishte dy gra: e para quhej Ana dhe tjetra Penina. Penina kishte fëmijë, kurse Ana nuk kishte.</span> <span class="verse"><a name="3">3</a>Çdo vit ky njeri nisej nga qyteti i tij për të adhuruar dhe për t'i ofruar flijime Zotit të ushtërive në Shiloh, ku gjendeshin dy bijtë e Efraimit, Hofni dhe Finehasi, priftërinj të Zotit.</span> <span class="verse"><a name="4">4</a>Kur i vinte dita Elkanahut të ofronte flijimin, ai kishte zakon t'u jepte pjesën që u takonte gruas së tij Penina dhe pjesët gjithë bijve dhe bijave të tij;</span> <span class="verse"><a name="5">5</a>por Anës i jepte një pjesë të dyfishtë, sepse e donte Anën, megjithëse Zoti ia kishte mbyllur barkun.</span> <span class="verse"><a name="6">6</a>Por shemra e saj e ngacmonte vazhdimisht për ta zëmëruar, sepse Zoti ia kishte mbyllur barkun.</span> <span class="verse"><a name="7">7</a>Kështu ndodhte çdo vit; sa herë që Ana ngjitej në shtëpinë e Zotit, Penina e ngacmonte; prandaj ajo qante dhe nuk hante më.</span> <span class="verse"><a name="8">8</a>Atëherë burri i saj Elkanahu i tha: &quot;Ana, pse qan? Pse nuk ha? Pse është trishtuar zemra jote? A nuk jam unë për ty më i mirë se dhjetë fëmijë?&quot;.</span> <span class="verse"><a name="9">9</a>Pasi hëngrën dhe pinë në Shiloh, Ana u ngrit. Prifti Eli ishte ulur mbi ndenjësen që ndodhet në hyrje të tabernakullit të Zotit.</span> <span class="verse"><a name="10">10</a>Në trishtimin e shpirtit të saj i lutej Zotit duke qarë me dënesë.</span> <span class="verse"><a name="11">11</a>Pastaj lidhi një kusht, duke thënë: &quot;O Zot i ushtrive, në se vërtetë interesohesh për fatkeqësinë që i ka rënë shërbëtores sate, në se ti më mban mend mua dhe nuk e harron shërbëtoren tënde, por dëshiron  t'i japësh shërbëtores sate një fëmijë  mashkull, unë do t'ja jap Zotit për të gjitha ditët e jetës së tij dhe brisku nuk ka për të kaluar mbi kokën e tij&quot;.</span> <span class="verse"><a name="12">12</a>Ndërsa ajo e zgjaste lutjen e saj përpara Zotit, Eli shikonte me kujdes gojën e saj.</span> <span class="verse"><a name="13">13</a>Ana fliste në zemër të saj; vetëm buzët i lëviznin, por zëri saj nuk dëgjohej; pikërisht për këtë Eli mendonte që ishte e dehur.</span> <span class="verse"><a name="14">14</a>Kështu Eli i tha: &quot;Deri kur do të jesh e dehur? Të daltë pija!&quot;.</span> <span class="verse"><a name="15">15</a>Por Ana u përgjegj dhe tha: &quot;Jo, imzot, unë jam një grua e vrarë në frym dhe nuk kam pirë as verë, as pije të tjera dehëse, por isha duke hapur zemrën time para Zotit.</span> <span class="verse"><a name="16">16</a>Mos mendo se shërbëtorja jote është një grua e çoroditur, sepse ka qënë dhëmbja dhe hidhërimi i pamasë që më shtynë të flas deri tani&quot;.</span> <span class="verse"><a name="17">17</a>Atëherë Eli iu përgjegj: &quot;Shko në paqe dhe Perëndia i Izraelit të dhëntë atë që i kërkove&quot;.</span> <span class="verse"><a name="18">18</a>Ajo u përgjegj: &quot;Shërbëtorja jote pastë gjetur hirin në sytë e tu&quot;. Kështu gruaja iku në rrugën e saj, nisi të ushqehet dhe pamja e saj nuk ishte më e trishtuar.</span> <span class="verse"><a name="19">19</a>Ata u ngritën herët në mëngjes dhe ranë përmbys përpara Zotit; pastaj u nisën dhe u kthyen në shtëpinë e tyre në Ramah. Elkanahu njohu Anën, bashkëshorten e tij, dhe Zoti u kujtua për të.</span> <span class="verse"><a name="20">20</a>Në kohën e caktuar, Ana mbeti me barrë dhe lindi një djalë të cilit ia vunë emrin Samuel, duke thënë: &quot;Sepse ia kërkova Zotit&quot;.</span> <span class="verse"><a name="21">21</a>Atëherë burri i saj Elkanahu u ngjit me gjithë familjen e tij për t'i ofruar Zotit flijimin vjetor dhe për të plotësuar kushtin e lidhur.</span> <span class="verse"><a name="22">22</a>Por Ana nuk u ngjit, sepse i tha burrit të saj: &quot;Unë nuk do të ngjitem deri sa fëmija të jetë zvjerdhur; atëherë do ta çoj me qëllim që ta paraqes para Zotit dhe të mbetet pranë tij për gjithnjë&quot;.</span> <span class="verse"><a name="23">23</a>Burri i saj, Elkanahu, iu përgjegj: &quot;Bëj si të të duket më mirë; qëndro deri sa të të jetë zvjerdhur, mjaft që Zoti ta mbajë fjalën!&quot;. Kështu gruaja mbeti në shtëpi dhe i dha gji birit të saj deri sa ky u zvordh.</span> <span class="verse"><a name="24">24</a>Mbasi e zvordhi e mori me vete, bashkë me tri dema të vegjël, një efë mielli dhe një calik verë; dhe i çoi në shtëpinë e Zotit në Shiloh. Djali ishte akoma shumë i vogël.</span> <span class="verse"><a name="25">25</a>Pastaj ata flijuan një dem dhe ia çuan djalin Elit.</span> <span class="verse"><a name="26">26</a>Ana i tha: &quot;Imzot! Ashtu siç është e vërtetë që jeton shpirti yt, o imzot, unë jam ajo grua që rrinte këtu, afër teje, dhe i lutej Zotit.</span> <span class="verse"><a name="27">27</a>Jam lutur për të pasur këtë djalë, dhe Zoti më dha atë që i kisha kërkuar.</span> <span class="verse"><a name="28">28</a>Prandaj edhe unë ia fal Zotit; deri sa të rrojë, ai do t'i kushtohet Zotit&quot;. Dhe aty ranë përmbys para Zotit.</span> </p></div</div></div></body></html>