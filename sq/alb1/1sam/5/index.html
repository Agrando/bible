<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 5</strong></div><p><span class="verse"><a name="1">1</a>Atëherë Filistejtë e morën arkën e Perëndisë dhe e mbartën nga Eben-Ezeriu në Ashdod;</span> <span class="verse"><a name="2">2</a>pastaj Filistejtë e morën arkën e Perëndisë, e çuan në tempullin e Dagonit dhe e vendosën pranë Dagonit.</span> <span class="verse"><a name="3">3</a>Të nesërmen banorët e Ashdodit u ngritën herët, por Dagoni qe rrëzuar me fytyrë për tokë përpara arkës së Zotit. Kështu e morën Dagonin dhe e vunë përsëri në vendin e tij.</span> <span class="verse"><a name="4">4</a>Të nesërmen u ngritën herët, dhe ja Dagoni qe rrëzuar përsëri me fytyrën për tokë përpara arkës së Zotit, kurse koka e Dagonit dhe të dy pëllëmbët e duarve të tij u gjetën të prera mbi prag; nga Dagoni kishte mbetur vetëm trungu.</span> <span class="verse"><a name="5">5</a>Prandaj, deri ditën e sotme, priftërinjtë e Dagonit dhe tërë ata që hyjnë në tempullin e Dagonit nuk vënë këmbë mbi pragun e Dagonit në Ashdod.</span> <span class="verse"><a name="6">6</a>Pastaj dora e Zotit rëndoi mbi banorët e Ashdodit dhe i shkretoi, i goditi me hemoroide Ashdodin dhe territorin e tij.</span> <span class="verse"><a name="7">7</a>Kur banorët e Ashdodit panë që punët shkonin në atë mënyrë, ata thanë: &quot;Arka e Perëndisë të Izraelit nuk duhet të mbetet në mes nesh, sepse dora e tij ka qenë e rëndë me ne dhe me Dagonin, perëndinë tonë&quot;.</span> <span class="verse"><a name="8">8</a>Kështu ata mblodhën pranë tyre tërë princat e Filistejve dhe thanë: &quot;Çfarë duhet të bëjmë me arkën e Perëndisë të Izraelit?&quot;. Princat u përgjegjën: &quot;Të mbartet arka e Perëndisë të Izraelit në Gatha&quot;.</span> <span class="verse"><a name="9">9</a>Kështu arka e Perëndisë të Izraelit u mbart aty. Por mbas transportimit të saj, dora e Zotit u kthye kundër atij qyteti, duke i shkaktuar një lemeri të madhe; dhe Zoti i goditi njerëzit e qytetit,  të mëdhenj e të vegjël, me një epidemi hemoroidesh.</span> <span class="verse"><a name="10">10</a>Atëherë arkën e Perëndisë e dërguan në Ekron. Por, sapo arka e Perëndisë arriti në Ekron, banorët e Ekronit protestuan duke thënë: &quot;Kanë sjellë arkën e Perëndisë të Izraelit te ne, që të vdesim ne dhe populli ynë!&quot;.</span> <span class="verse"><a name="11">11</a>Kështu mblodhën tërë pincat e Filistejve dhe u thanë: &quot;Largojeni arkën e Perëndisë të Izraelit; ajo të kthehet në vendin e saj, që të mos shkaktojë vdekjen tonë dhe të popullit tonë!&quot;. Në fakt ishte  përhapur një lemeri vdekjeprurëse në të  gjithë qytetin, sepse dora e Perëndisë rëndonte shumë mbi të.</span> <span class="verse"><a name="12">12</a>Ata që nuk vdisnin prekeshin nga hemoroidet, dhe britmat e qytetit ngjiteshin deri në qiell.</span> </p></div</div></div></body></html>