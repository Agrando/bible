<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 19</strong></div><p><span class="verse"><a name="1">1</a>Sauli i foli birit të tij Jonathan dhe të gjithë shërbëtorëve të tij që të vritej Davidi. Por Jonathani, bir i Saulit, ndiente një dashuri të madhe për Davidin.</span> <span class="verse"><a name="2">2</a>Kështu Jonathani e informoi Davidin, duke i thënë: &quot;Sauli, ati im, kërkon të shkaktojë vdekjen tënde; prandaj nesër në mëngjes ruhu, rri në një vend të fshehtë dhe fshiu.</span> <span class="verse"><a name="3">3</a>Unë do të dal dhe do të qëndroj pranë atit tim në fushën ku ndodhesh ti, dhe do t'i flas për ty atit tim. Do të shoh ç'ka për të ndodhur dhe do të njoftoj&quot;.</span> <span class="verse"><a name="4">4</a>Kështu Jonathani i foli Saulit, atit të tij, në favor të Davidit dhe i tha: &quot;Mbreti të mos bëj mëkat në dëm të shërbëtorit të tij, në dëm të Davidit, sepse ai nuk ka kryer mëkate kundër teje, dhe veprat e tij kanë qenë shumë të vlefshme.</span> <span class="verse"><a name="5">5</a>Ai ka vënë në rrezik jetën e tij, kur vrau Filisteun, dhe Zoti ka kryer një çlirim të madh për gjithë Izraelin. Ti e ke parë dhe je gëzuar; pse duhet të mëkatosh kundër gjakut të pafajshëm, duke shkaktuar vdekjen e Davidit pa shkak?&quot;.</span> <span class="verse"><a name="6">6</a>Sauli dëgjoi zërin e Jonathanit dhe u betua: &quot;Siç është e vërtetë që Zoti rron, ai nuk ka për të vdekur!&quot;.</span> <span class="verse"><a name="7">7</a>Atëherë Jonathani thirri Davidin dhe i njoftoi tërë këto gjëra. Pastaj Jonathani e shpuri përsëri Davidin te Sauli dhe ai qëndroi në shërbim të tij si më parë.</span> <span class="verse"><a name="8">8</a>Filloi përsëri lufta; kështu Davidi doli të luftojë kundër Filistejve dhe i mundi keq; ata ia mbathën para tij.</span> <span class="verse"><a name="9">9</a>Por një frym i keq nga ana e Zotit e pushtoi Saulin, ndërsa rrinte në shtëpinë e tij me shtizë në dorë dhe Davidi i binte harpës.</span> <span class="verse"><a name="10">10</a>Sauli u orvat të gozhdonte Davidin në mur me shtizën e tij, por Davidi iu shmang Saulit, dhe ky e nguli shtizën e tij në mur. Davidi iku po atë natë dhe shpëtoi nga reziku.</span> <span class="verse"><a name="11">11</a>Atëherë Sauli dërgoi lajmëtarë në shtëpi të Davidit për ta përgjuar dhe për ta vrarë të nesërmen në mëngjes; por Mikal, bashkëshortja e Davidit, e njoftoi për këtë gjë, duke thënë: &quot;Në rast se sonte</span> <span class="verse"><a name="12">12</a>Kështu Mikal e zbriti Davidin nga dritarja dhe ai iku; ia mbathi me vrap dhe shpëtoi.</span> <span class="verse"><a name="13">13</a>Pastaj Mikal mori idhullin e shtëpisë dhe e vuri në shtrat, në vend të kokës vuri një mbulesë prej leshi të dhisë dhe e mbuloi me një pëlhurë.</span> <span class="verse"><a name="14">14</a>Kur Sauli dërgoi lajmëtarët e tij për të marrë Davidin, ajo tha: &quot;Éshtë i sëmurë&quot;.</span> <span class="verse"><a name="15">15</a>Atëherë Sauli dërgoi përsëri lajmëtarë për të parë Davidin dhe u tha atyre: &quot;Ma sillni me shtratin e tij që unë të shkaktoj vdekjen e tij&quot;.</span> <span class="verse"><a name="16">16</a>Kur arritën lajmëtarët, në shtrat ishte idhulli i shtëpisë, me një mbulesë prej leshi të dhisë në vend të kokës.</span> <span class="verse"><a name="17">17</a>Atëherë Sauli i tha Mikalit: &quot;Pse më mashtrove në këtë mënyrë dhe bëre të ikë armiku im, duke e lejuar të shpëtojë?&quot;. Mikal iu përgjegj Saulit: &quot;Ai më tha: &quot;Lermë të ikij, përndryshe të vrava&quot;&quot;.</span> <span class="verse"><a name="18">18</a>Davidi iku, pra, dhe shpëtoi kokën; shkoi te Samueli në Ramah dhe i tregoi të gjitha ato që i kishte bërë Sauli. Pas kësaj ai dhe Samueli vajtën të banojnë në Najoth.</span> <span class="verse"><a name="19">19</a>Këtë gjë ia njoftuan Saulit, i cili tha: &quot;Davidi është në Najoth të Ramahut&quot;.</span> <span class="verse"><a name="20">20</a>Atëherë dërgoi lajmëtarë për të marrë Davidin; por kur këta panë asamblenë e profetëve që profetizonin, nën kryesinë e Samuelit, Fryma e Perëndisë i përshkoi lajmëtarët e Saulit që filluan edhe ata të bëjnë profeci.</span> <span class="verse"><a name="21">21</a>Këtë ngjarje ia njoftuan Saulit që dërgoi lajmëtarë të tjerë, të cilët gjithashtu filluan të bëjnë profeci. Sauli dërgoi përsëri lajmëtarë për të tretën herë, por edhe këta filluan të bëjnë profeci.</span> <span class="verse"><a name="22">22</a>Atëherë shkoi vetë në Ramah dhe, kur arritën në hauzin e madh që ndodhet në Seku, pyeti: &quot;Ku janë Samueli dhe Davidi?&quot;. Dikush iu përgjegj: &quot;Ja, ndodhen në Najoth të Ramahut&quot;.</span> <span class="verse"><a name="23">23</a>Kështu ai shkoi vetë atje, në Najoth të Ramahut, per edhe ai u përshkua nga Fryma e Perëndisë, dhe e vazhdoi udhëtimin e tij duke bërë profeci deri sa arriti në Najoth të Ramahut.</span> <span class="verse"><a name="24">24</a>Edhe ai i hodhi rrobat e tij dhe bëri profeci përpara Samuelit, dhe qendroi i shtrirë lakuriq për tokë tërë atë ditë dhe tërë atë natë. Prandaj thuhet: &quot;Edhe Sauli figuron midis profetëve?&quot;.</span> </p></div</div></div></body></html>