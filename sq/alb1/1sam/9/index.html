<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 9</strong></div><p><span class="verse"><a name="1">1</a>Kishte një njeri të Beniaminit, që quhej Kish, ishte bir i Abielit, bir i Tserorit, bir i Bekorathit, bir i Afiahut, bir i një Beniaminiti, një njeri i fortë dhe trim.</span> <span class="verse"><a name="2">2</a>Ai kishte një djalë të quajtur Saul, i ri dhe i bukur, ndër bijtë e Izraelit nuk kishte asnjë më të bukur se ai; që nga supet e lart, ai ua kalonte, për shtat, gjithë njerëzve të tjerë.</span> <span class="verse"><a name="3">3</a>Gomarët e Kishit, atit të Saulit, kishin humbur; Kishi i tha të birit, Saulit: &quot;merr me vete një nga shërbëtorët, çohu dhe shko të kërkosh gomarët&quot;.</span> <span class="verse"><a name="4">4</a>Kështu ai kaloi nëpër krahinën malore të Efraimit dhe përshkoi vendin e Shalishas, pa i gjetur; pastaj kaloi nëpër vendin e Shaalimit, por nuk ishin as aty; përshkuan pastaj vendin e Beniaminitëve, por nuk i gjetën as aty.</span> <span class="verse"><a name="5">5</a>Kur arritën në vendin e Tsufit, Sauli i tha shërbëtorit të tij që ishte me të: &quot;Çohu, të kthehemi, që të mos ndodhë që im atë të heqë mendjen nga gomaret dhe të fillojë të shqetësohet për ne&quot;.</span> <span class="verse"><a name="6">6</a>Shëbëtori i tha: &quot;Ja, në këtë qytet jeton një njeri i Perëndisë, që e nderojnë shumë; tërë ato që ai thotë, realizohen pa tjetër. Tani le të shkojmë atje; ndofta do të na tregojë rrugën që duhet të ndjekim&quot;.</span> <span class="verse"><a name="7">7</a>Sauli i tha shërbëtorit të tij: &quot;Por ja, në qoftë se shkojmë, çfarë t'i çojmë njeriut të Perëndisë? Sepse buka e thasëve tanë ka mbaruar dhe nuk kemi asnjë dhuratë për t'i çuar njeriut të Perëndisë. Çfarë kemi me vete?&quot;.</span> <span class="verse"><a name="8">8</a>Dhe shërbëtori iu përgjegj Saulit, duke thënë: &quot;Ja, unë kam në dorë një çerek sikli prej argjendi; do t'ia jap njeriut të Perëndisë dhe ai do të na tregojë rrugën që duhet të ndjekim&quot;.</span> <span class="verse"><a name="9">9</a>(Në të kaluarën në Izrael, kur dikush shkonte për t'u këshilluar me Perëndinë, thoshte: &quot;Çohu të shkojmë te shikuesi&quot;, sepse profeti i sotëm në të kaluarën quhej shikues).</span> <span class="verse"><a name="10">10</a>Atëherë Sauli i tha shërbëtorit të tij: &quot;Mirë e the. Çohu të shkojmë!&quot;. Dhe u drejtuan nga qyteti ku gjendej njeriu i Perëndisë.</span> <span class="verse"><a name="11">11</a>Ndërsa merrnin të përpjetën që të çon në qytet, takuan rrugës dy vajza që kishin dalë për të mbushur ujë dhe i pyetën ato: &quot;Këtu është shikuesi?&quot;.</span> <span class="verse"><a name="12">12</a>Ato u përgjigjën duke thënë: &quot;Po, ja ku është pak përpara jush, nxitoni. Sot erdhi në qytet, sepse sot populli duhet të bëjë një flijim në vendin e lartë.</span> <span class="verse"><a name="13">13</a>Sa të hyni në qytet, do ta gjeni me siguri para se të ngjitet në vendin e lartë për të ngrënë. Populli nuk do të hajë deri sa ai të mbërrijë, sepse ai ka për të bekuar flijimin; pastaj të ftuarit  do të fillojnë të hanë. Prandaj ngjituni lart,  sepse tani do ta gjeni&quot;.</span> <span class="verse"><a name="14">14</a>Kështu u ngjitën në qytet; ndërsa ata hynin në qytet, Samueli dilte në drejtim të tyre për t'u ngjitur në vendin e lartë.</span> <span class="verse"><a name="15">15</a>Por një ditë para arritjes së Saulit, Zoti e kishte lajmëruar Samuelin duke thënë:</span> <span class="verse"><a name="16">16</a>&quot;Nesër në këtë orë do të dërgoj një njeri nga vendi i Beniaminit, dhe ti do ta vajosësh si udhëheqës të popullit tim të Izraelit. Ai do ta shpëtojë popullin tim nga duart e Filistejve, sepse pashë  mjerimin e popullit tim, sepse britmat e tij  arritën deri tek unë&quot;.</span> <span class="verse"><a name="17">17</a>Kur Samueli pa Saulin, Zoti i tha: &quot;Ky është njeriu për të cilin të fola; ai do të mbretërojë mbi popullin tim&quot;.</span> <span class="verse"><a name="18">18</a>Pastaj Sauli iu afrua Samuelit në mes të portës dhe i tha: &quot;Tregomë të lutem, ku është shtëpia e shikuesit&quot;.</span> <span class="verse"><a name="19">19</a>Samueli iu përgjegj Saulit dhe i tha: &quot;Jam unë shikuesi. Ngjitu para meje në kodër; sot do të hani me mua. Nesër në mëngjes do të lë të shkosh dhe do të të tregoj tërë ato që ke në zemër.</span> <span class="verse"><a name="20">20</a>Përsa u përket gomarëve të tu që të kanë humbur tri ditë më parë, mos u mërzit se i kanë gjetur. E kujt i drejtohet gjithë dëshira e Izraelit, veçse ty dhe tërë shtëpisë së atit tënd?&quot;.</span> <span class="verse"><a name="21">21</a>Sauli, duke u përgjegjur, tha: &quot;A nuk jam unë një Beniaminit, një nga fiset më të vogla të Izraelit? Dhe familja ime a nuk është, vallë më e vogla e gjithë familjeve të fisit të Beniaminit? Pse më flet, pra, në këtë mënyrë?&quot;.</span> <span class="verse"><a name="22">22</a>Atëherë Samueli mori Saulin dhe shërbëtorin e tij, i futi në sallë dhe i uli në krye të tryezës të të ftuarve që ishin rreth tridhjetë e pesë veta.</span> <span class="verse"><a name="23">23</a>Pastaj Samueli i tha gjellëbërësit: &quot;Sill pjesën që të dhashë dhe për të cilën të thashë: &quot;Vëre mënjanë&quot;&quot;.</span> <span class="verse"><a name="24">24</a>Gjellëbërësi mori atëherë kofshën dhe atë që i ngjitej asaj, dhe ia vuri përpara Saulit. Pastaj Samueli tha: &quot;Ja, ajo që u mbajt rezervë, u vu mënjanë për ty; haje se është ruajtur apostafat për ty  kur ftova popullin&quot;. Kështu atë ditë Sauli  hëngri bashkë me Samuelin.</span> <span class="verse"><a name="25">25</a>Pastaj zbritën nga vendi i lartë në qytet dhe Samueli foli me Saulin mbi taracë.</span> <span class="verse"><a name="26">26</a>Të nesërmen u ngritën herët, në të gdhirë. Samueli e thirri Saulin në taracë, duke i thënë: &quot;Çohu, dhe unë do të lë të shkosh&quot;. Sauli u ngrit dhe që të dy, ai dhe Samueli, dolën jashtë.</span> <span class="verse"><a name="27">27</a>Kur zbritën në periferi të qytetit, Samueli i tha Saulit: &quot;Thuaji shërbëtorit të kalojë para nesh dhe të shkojë përpara, por ti ndalu një çast, në mënyrë që të kem mundësi të të njoftoj fjalën e Perëndisë&quot;.</span> </p></div</div></div></body></html>