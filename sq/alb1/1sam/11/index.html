<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 11</strong></div><p><span class="verse"><a name="1">1</a>Pastaj Amoniti Nahash shkoi të ngrejë kampin kundër Jabeshit të Galaadit. Atëherë tërë ata të Jabeshit i thanë Nahashit: &quot;Lidh aleancë me ne dhe ne do të të shërbejmë&quot;.</span> <span class="verse"><a name="2">2</a>Amoniti Nahash iu përgjegj kështu: &quot;Unë do të bëj aleancë me ju me këtë kusht: t'ju nxjerr syrin e djathtë të gjithëve për të poshtëruar tërë Izraelin.</span> <span class="verse"><a name="3">3</a>Pleqtë e Jabeshit i thanë: &quot;Na jep shtatë ditë kohë që të dërgojmë lajmëtarë në tërë territorin e Izraelit; dhe në qoftë se nuk vjen asnjeri për të na shpëtuar, do të dorëzohemi në duart e tua&quot;.</span> <span class="verse"><a name="4">4</a>Kështu lajmëtarët arritën në Gibeah të Saulit dhe i njoftuan këto fjalë para popullit; atëherë tërë populli ngriti zërin dhe qau.</span> <span class="verse"><a name="5">5</a>Ndërkaq Sauli po kthehej nga fshati pas qeve të tij. Dhe Sauli tha: &quot;Çfarë ka populli që qan?&quot;. I njoftoi atëherë fjalët e njerëzve të Jabeshit.</span> <span class="verse"><a name="6">6</a>Me të dëgjuar këto fjalë, Fryma e Perëndisë përfshiu Saulin, zemërimi i të cilit u rrit me të madhe.</span> <span class="verse"><a name="7">7</a>Ai mori një pendë qesh, i preu qetë copë-copë dhe i dërgoi në të gjithë territorin e Izraelit me anë të lajmëtarëve, duke thënë: &quot;Kështu do të trajtohen qetë, e atij që nuk do të ndjekë Saulin dhe  Samuelin&quot;. Tmerri i Zotit zuri popullin dhe ai  u ngrit si një njeri i vetëm.</span> <span class="verse"><a name="8">8</a>Sauli i kaloi në revistë në Bezek, dhe ishin treqind mijë bij të Izraelit dhe tridhjetë mijë burra të Judës.</span> <span class="verse"><a name="9">9</a>Pastaj u thanë lajmëtarëve që kishin ardhur: &quot;Kështu do t'u thoni njerëzve të Jabeshit nga Galaadi: &quot;Nesër, kur dielli të fillojë të ngrohë, do të çliroheni&quot;&quot;. Lajmëtarët shkuan t'ua njoftojnë këtë njerëzve të Jabeshit, të cilët u gëzuan.</span> <span class="verse"><a name="10">10</a>Atëherë njerëzit e Jabeshit u thanë Amonitëve: &quot;Nesër do të vimë tek ju dhe do të bëni ç'të doni me ne&quot;.</span> <span class="verse"><a name="11">11</a>Të nesërmen, Sauli e ndau popullin në tre grupe, të cilët hynë në mes të kampit armik para mëngjesit dhe i grinë Amonitët deri në zheg të ditës. Ata që shpëtuan u shpërndanë dhe nuk mbetën as dy veta bashkë.</span> <span class="verse"><a name="12">12</a>Populli i tha atëherë Samuelit: &quot;Kush ka thënë: &quot;A duhet të mbretërojë Sauli mbi ne?&quot;. Na i jepni këta njerëz dhe ne do t'i vrasim&quot;.</span> <span class="verse"><a name="13">13</a>Por Sauli u përgjegj: &quot;Asnjeri nuk do të vritet në këtë ditë, sepse sot Zoti ka realizuar një çlirim të madh në Izrael&quot;.</span> <span class="verse"><a name="14">14</a>Pastaj Samueli i tha popullit: &quot;Ejani, shkojmë në Gilgal dhe aty ta përtërijmë mbretërinë&quot;.</span> <span class="verse"><a name="15">15</a>Kështu tërë populli shkoi në Gilgal dhe aty përpara Zotit në Gilgal e caktuan Saulin mbret. Aty përpara Zotit ofruan flijime falenderimi; dhe po aty Sauli dhe tërë njerëzit e Izraelit u gëzuan shumë.</span> </p></div</div></div></body></html>