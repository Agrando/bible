<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 10</strong></div><p><span class="verse"><a name="1">1</a>Atëherë Samueli mori një enë të vogël me vaj dhe e derdhi mbi kokën e tij; pastaj e puthi dhe tha: &quot;A nuk të ka vajosur Zoti si kreu i trashëgimisë së tij?</span> <span class="verse"><a name="2">2</a>Sot, kur të ikësh nga unë, do të gjesh dy njerëz pranë varrit të Rakelës në kufirin e Beniaminit, në Tseltsah. Ata do të thonë: Gomaret që shkove të kërkosh u gjetën; tani yt atë nuk shqetësohet për  gomaret, por për ju, dhe thotë: &quot;Çfarë duhet  të bëj për birin tim?&quot;.</span> <span class="verse"><a name="3">3</a>Pastaj ti do ta kalosh atë vend dhe do të arrish në lisin e Taborit; aty do të takosh tre njerëz që shkojnë për të adhuruar Perëndinë në Bethel: njëri do të mbajë tre keca, tjetri tri bukë dhe i treti një calik me verë.</span> <span class="verse"><a name="4">4</a>Ata do të të përshëndetin dhe do të të japin dy bukë, që do t'i marrësh nga duart e tyre.</span> <span class="verse"><a name="5">5</a>Pastaj ti do të arrish në kodrinën e Perëndisë, ku gjendet garnizoni i Filistejve; dhe këtu, duke arritur në qytet, do të takosh një grup profetësh që do të zbresin nga vendi i lartë, të paraprirë  nga një harpë, një dajre, një fyell dhe një  qeste, dhe që do të bëjnë profeci.</span> <span class="verse"><a name="6">6</a>Atëherë Fryma e Zotit do të të ngarkojë të bësh profeci me ta, dhe do të shndërrohesh në një njeri tjetër.</span> <span class="verse"><a name="7">7</a>Kur këto shenja do të realizohen, bëj atë që rasti kërkon, sepse Perëndia është me ty.</span> <span class="verse"><a name="8">8</a>Pastaj ti do të zbresësh para meje në Gilgal: dhe ja, unë do të zbres te ti për të ofruar olokauste dhe për të kryer flijime falenderimi. Ti do të presësh shtatë ditë deri sa unë të vij te ti dhe të të them çfarë duhet të bësh&quot;.</span> <span class="verse"><a name="9">9</a>Sapo ktheu kurrizin për të lënë Samuelin, Perëndia ia ndërroi zemrën në një tjetër, dhe tërë ato shenja u realizuan po atë ditë.</span> <span class="verse"><a name="10">10</a>Sapo arritën atje në kodër, një grup profetësh i doli përpara; atëherë ai u ngarkua nga Fryma e Perëndisë dhe filloi të bëjë profeci në mes tyre.</span> <span class="verse"><a name="11">11</a>Atëherë tërë ata që e kishin njohur më parë, duke parë që profetizonte bashkë me profetët, i thonin njerë tjetrit: &quot;Çfarë i ka ndodhur birit të Kishit? Éshtë edhe Sauli midis profetëve?&quot;.</span> <span class="verse"><a name="12">12</a>Pastaj një vendas u përgjegj, duke thënë: &quot;Po kush është ati i tyre?&quot;. Për këtë arësye u bë proverb thënia: &quot;Éshtë edhe Sauli midis prefetëve?&quot;.</span> <span class="verse"><a name="13">13</a>Me të mbaruar profecitë, Sauli u drejtua në vendin e lartë.</span> <span class="verse"><a name="14">14</a>Pastaj ungji i Saulit e pyeti atë dhe shërbëtorin e tij: &quot;Ku keni vajtur?&quot;. Ai u përgjegj: &quot;Të kërkojmë gomaret, por, duke parë se nuk ishin, shkuam te Samueli&quot;.</span> <span class="verse"><a name="15">15</a>Ungji i Saulit shtoi: &quot;Më trego, të lutem, çfarë ju tha Samueli&quot;.</span> <span class="verse"><a name="16">16</a>Kështu iu përgjegj Sauli ungjit të tij: &quot;Ai na siguroi që gomaret i kishin gjetur&quot;. Por nuk tha asgjë lidhur me atë që Samueli kishte thënë për mbretërinë.</span> <span class="verse"><a name="17">17</a>Pastaj Samueli mblodhi popullin para Zotit në Mitspah,</span> <span class="verse"><a name="18">18</a>dhe u tha bijve të Izraelit: &quot;Kështu thotë Zoti, Perëndia i Izraelit: &quot;Unë e nxora Izraelin nga Egjipti dhe ju çlirova nga duart e Egjiptasve dhe nga duart e të gjitha mbretërve që ju shtypnin&quot;.</span> <span class="verse"><a name="19">19</a>Por sot ju keni hedhur poshtë Perëndinë tuaj që ju ka shpëtuar nga fatkeqësitë dhe mundimet tuaja dhe i thoni: &quot;Cakto një mbret mbi ne!&quot;. Prandaj paraqituni para Zotit sipas fiseve dhe sipas mijëshëve&quot;.</span> <span class="verse"><a name="20">20</a>Pastaj Samueli afroi tërë fiset e Izraelit, dhe u zgjodh fisi i Beniaminit.</span> <span class="verse"><a name="21">21</a>Pas kësaj afroi fisin e Beniaminit sipas familjeve të tij dhe u zgjodh familja e Matrit. Pastaj u zgjodh Sauli, bir i Kishit; e kërkuan, por nuk e gjetën.</span> <span class="verse"><a name="22">22</a>Atëherë u këshilluan përsëri me Zotin: &quot;A ndodhet tanimë këtu?&quot;. Zoti u përgjegj: &quot;Ja ku është fshehur midis bagazheve&quot;.</span> <span class="verse"><a name="23">23</a>Vrapuan ta nxjerrin që andej; kështu ai u paraqit para popullit, dhe ishte më i lartë se gjithë njerëzit nga supi e lart.</span> <span class="verse"><a name="24">24</a>Pastaj Samueli i tha tërë popullit: &quot;E shihni atë që ka zgjedhur Zoti? Nuk ka asnjë si ai në tërë popullin. Kështu tërë populli lëshoi britma gëzimi dhe thirri: &quot;Rroftë mbreti!&quot;.</span> <span class="verse"><a name="25">25</a>Atëherë Samueli i paraqiti popullit të drejtat e mbretërisë dhe i shkroi në një libër, që vendosi përpara Zotit. Pas kësaj Samueli ktheu tërë popullin, secili shkoi në shtëpinë e tij.</span> <span class="verse"><a name="26">26</a>Edhe Samueli shkoi në shtëpinë e tij në Gibeah, dhe me të shkuan njerëz trima, të cilëve Perëndia u kish prekur zemrën.</span> <span class="verse"><a name="27">27</a>Por disa njerëz që nuk vlenin asgjë thanë: &quot;Si mund të na shpëtojë ky njeri?&quot;. Kështu e përçmuan dhe nuk i bënë asnjë dhuratë. Por ai nuk tha asnjë fjalë.</span> </p></div</div></div></body></html>