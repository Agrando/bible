<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 22</strong></div><p><span class="verse"><a name="1">1</a>Pastaj Davidi u nis që andej dhe u strehua në shpellën e Adulamit; kur vëllezërit e tij dhe tërë shtëpia e atit të tij e mësuan, zbritën aty poshtë tek ai.</span> <span class="verse"><a name="2">2</a>Dhe tërë ata që hasnin vështirësi, që kishin borxhe o që ishin të pakënaqur u mblodhën pranë tij dhe ai u bë kreu i tyre. Ishin me të rreth katërqind veta.</span> <span class="verse"><a name="3">3</a>Që andej Davidi shkoi në Mitspah të Moabit dhe i tha mbretit të Moabit: &quot;Lejo që ati dhe nëna ime të vijnë dhe të banojnë me ju, deri sa unë të mësoj se çfarë do të bëjë Perëndia për mua&quot;.</span> <span class="verse"><a name="4">4</a>Kështu ai i çoi para mbretit të Moabit, dhe ata qëndruan me të tërë kohën që Davidi ndodhej në fortesë.</span> <span class="verse"><a name="5">5</a>Pastaj profeti Gad i tha Davidit: &quot;Mos qëndro më në fortesë, por nisu dhe shko në vendin e Judës&quot;. Atëherë Davidi u nis dhe shkoi në pyllin e Herethit.</span> <span class="verse"><a name="6">6</a>Kur Sauli mësoi që Davidi dhe njerëzit që ishin me të qenë zbuluar (Sauli ndodhej atëherë në Gibeah poshtë nën drurin e marinës në Ramah, me ushtën e tij në dorë dhe të gjithë shërbëtorët e tij e rrethonin).</span> <span class="verse"><a name="7">7</a>Sauli u tha shërbëtorëve që i rrinin rreth e qark: &quot;Më dëgjoni tani, Beniaminitë! Biri i Isait do t'ju japë juve ara dhe vreshta. Do t'ju bëjë të gjithëve komandantë të mijëshëve dhe qindëshëve?</span> <span class="verse"><a name="8">8</a>Të gjithë ju keni komplotuar, dhe asnjë nga ju nuk më ka informuar për besëlidhjen, që im bir ka lidhur me birin e Isait; dhe nuk ka asnjë prej jush që t'i vijë keq për mua dhe të më njoftojë që im  bir ka ngritur kundër meje shërbëtorin tim që  të më kurdisë kurthe siç bën sot?&quot;.</span> <span class="verse"><a name="9">9</a>U përgjegj atëherë Idumei Doeg, që rrinte në krye të shërbëtorëve të Saulit, dhe tha: &quot;Unë e pashë birin e Isait kur erdhi në Nob tek Ahimeleku, bir i Ahitubit;</span> <span class="verse"><a name="10">10</a>ky është këshilluar me Zotin lidhur me të, i dha ushqime dhe i dorëzoi shpatën e Filisteut Goliath&quot;.</span> <span class="verse"><a name="11">11</a>Atëherë mbreti dërgoi të thërrasin priftin Ahimelek, birin e Ahitubit, dhe tërë shtëpinë e atit të tij, priftërinjtë që ishin në Nob; dhe ata erdhën të gjithë te mbreti.</span> <span class="verse"><a name="12">12</a>Sauli tha: &quot;Tani dëgjo, o bir i Ahitubit!&quot;. Ai u përgjegj: Ja ku jam, o imzot&quot;.</span> <span class="verse"><a name="13">13</a>Sauli i tha: &quot;Pse ti dhe biri i Isait keni komlotuar kundër meje, duke i dhënë bukë dhe një shpatë, dhe je këshilluar me Perëndinë lidhur me të, me qëllim që të ngrihet kundër meje dhe të më kurdisë kurthe siç bën sot?&quot;.</span> <span class="verse"><a name="14">14</a>Atëherë Ahimeleku iu përgjegj mbretit, duke thënë: &quot;Po midis gjithë shërbëtorëve të tu kush është besnik si Davidi, dhëndër i mbretit, i gatshëm nën urdhrat e tua dhe i nderuar në shtëpinë tënde?</span> <span class="verse"><a name="15">15</a>Vallë sot kam filluar të këshillohem me Perëndinë për të? Mos qoftë kurrë, që mbreti të akuzojë për gjëra të tilla shërbëtorin e tij apo dikë nga shtëpia e atit tim, sepse shërbëtori yt nuk dinte asgjë nga tërë kjo, as pak e as shumë&quot;.</span> <span class="verse"><a name="16">16</a>Mbreti tha: &quot;Ti me siguri ke për të vdekur, Ahimelek, ti dhe tërë shtëpia e atit tënd!&quot;.</span> <span class="verse"><a name="17">17</a>Atëherë mbreti urdhëroi rojet që e rrethonin: &quot;Kthehuni dhe vritni priftërinjtë e Zotit, sepse edhe ata mbajnë anën Davidit dhe e dinin që ai kishte ikur, por nuk më njoftuan&quot;. Por shërbëtorët e mbretit  nuk deshën të zgjatnin duart për të  goditur priftërinjtë e Zotit.</span> <span class="verse"><a name="18">18</a>Atëherë mbreti i tha Doegut: &quot;Kthehu ti dhe godit priftërinjtë!&quot;. Kështu Idumeti Doeg u kthye dhe goditi priftërinjtë; atë ditë vrau tetëdhjetë e pesë persona që mbanin efodin prej liri.</span> <span class="verse"><a name="19">19</a>Sauli goditi gjithashtu me shpatë Nobin, qytetin e priftërinjve, burrat, gratë, të vegjëlit, foshnjat e gjirit, lopët, gomarët dhe delet; i vrau të gjithë me shpatë.</span> <span class="verse"><a name="20">20</a>Megjithatë një nga bijtë e Ahimelekut, bir i Ahitubit, i quajtur Abiathar, shpëtoi dhe u strehua pranë Davidit.</span> <span class="verse"><a name="21">21</a>Abiathari i njoftoi Davidit që Sauli kishte vrarë priftërinjtë e Zotit.</span> <span class="verse"><a name="22">22</a>Davidi i tha Abiatharit: &quot;Unë e dija mirë atë ditë që Idumeu Doeg, i cili ndodhej aty, pa dyshim do ta lajmëronte Saulin. Unë jam shkaktari i vdekjes të të gjithë personave të shtëpisë së atit tënd.</span> <span class="verse"><a name="23">23</a>Rri me mua, mos ki frikë; ai që kërkon jetën time kërkon edhe tënden; por me mua do të jesh i sigurt.</span> </p></div</div></div></body></html>