<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 18</strong></div><p><span class="verse"><a name="1">1</a>Kur mbaroi së foluri me Saulin, shpirti i Jonathanit mbeti i lidhur me shpirtin e Davidit, dhe Jonathani e deshi si shpirtin e vet.</span> <span class="verse"><a name="2">2</a>Po atë ditë Sauli e mori me vete dhe nuk e lejoi të kthehet në shtëpinë e atit të tij.</span> <span class="verse"><a name="3">3</a>Kështu Jonathani lidhi një besölidhje me Davidin, sepse e donte si shpirtin e vet.</span> <span class="verse"><a name="4">4</a>Pastaj Jonathani hoqi mantelin që kishte veshur dhe ia dha Davidit, dhe i shtoi gjithashtu rrobat, shpatën, harkun dhe brezin e tij.</span> <span class="verse"><a name="5">5</a>Davidi shkonte kudo që Sauli e dërgonte dhe dilte me sukses. Kështu Sauli e vuri në krye të luftëtarëve dhe shihej me sy të mirë nga gjithë populli, madje edhe nga shërbëtorët e Saulit.</span> <span class="verse"><a name="6">6</a>Gjatë kthimit të tyre, kur Davidi po kthehej nga vrasja e Filisteut, gratë e të gjitha qyteteve të Izraelit i dolën para mbretit Saul, duke kënduar dhe hedhur valle me dajre, me thirrje gëzimi dhe me vegla muzikore.</span> <span class="verse"><a name="7">7</a>Kështu gratë u përgjigjeshin njera tjetrës duke kënduar, dhe thoshnin: &quot;Sauli vrau mijëshn e tij dhe Davidi dhjetëmijëshn e tij.</span> <span class="verse"><a name="8">8</a>Kjo gjë e pezmatoi shumë Saulin dhe këto fjalë nuk i pëlqyen; ai tha: &quot;Davidit i njohin dhjetë mijë dhe mua vetëm një mijë. Tani nuk i mungon veçse mbretëria!&quot;.</span> <span class="verse"><a name="9">9</a>Kështu nga ajo ditë Sauli e shikoi me zili Davidin.</span> <span class="verse"><a name="10">10</a>Të nesërmen një frym i keq nga ana e Perëndisë e zotëroi Saulin që sillej si një i marrë në mes të shtëpisë, kurse Davidi i binte harpës me dorën e tij si ditët e tjera dhe Sauli mbante në dorë shtizën.</span> <span class="verse"><a name="11">11</a>Kështu Sauli e vërtiti shtizën, duke thënë: &quot;Do ta gozhdoj Davidin në mur!&quot;. Por Davidi iu shmang goditjes dy herë.</span> <span class="verse"><a name="12">12</a>Sauli kishte frikë nga Davidi, sepse Zoti ishte me të dhe e kishte braktisur Saulin.</span> <span class="verse"><a name="13">13</a>Prandaj Sauli e largoi nga vetja dhe e bëri komandant të një mijë njerëzve; dhe ai shkonte e vinte në krye të popullit.</span> <span class="verse"><a name="14">14</a>Davidit i shkonin mbarë të gjitha veprat, dhe Zoti ishte me të.</span> <span class="verse"><a name="15">15</a>Sauli, duke parë që atij i shkonte shumë mbarë çdo gjë, kishte frikë prej tij;</span> <span class="verse"><a name="16">16</a>por tërë Izraeli dhe Juda e donin Davidin, sepse shkonte e vinte në krye të tyre.</span> <span class="verse"><a name="17">17</a>Pastaj Sauli i tha Davidit: &quot;Ja Merabi, bija ime më e madhe; do të ta jap për grua; u bëfsh për mua një bir trim dhe març pjesë në betejat e Zotit&quot;. Sauli mendonte kështu: &quot;Të mos jetë dora ime ta godasë, por dora e Filisejve&quot;.</span> <span class="verse"><a name="18">18</a>Por Davidi iu përgjegj Saulit: &quot;Kush jam unë dhe çfarë është jeta ime dhe familja e atit tim në Izrael, që unë të bëhem dhëndri i mbretit?&quot;.</span> <span class="verse"><a name="19">19</a>Kur erdhi çasti për t'ia dhënë Davidit Merabin, bijën e Saulit, atë ia dhanë për grua Meholathitit Adriel.</span> <span class="verse"><a name="20">20</a>Por Mikal, bija e Saulit, e dashuronte Davidin; këtë ia njoftuan Saulit dhe kjo gjë i pëlqeu.</span> <span class="verse"><a name="21">21</a>Kështu Sauli mendoi: &quot;Do t'ia jap, në mënyrë që ky të jetë një lak për të dhe ai të bjerë në duart e Filistejve&quot;.</span> <span class="verse"><a name="22">22</a>Pas kësaj Sauli i urdhëroi shërbëtorët e tij: &quot;Bisedoni fshehurazi me Davidin dhe i thoni: &quot;Ja, mbreti ështëi kënaqur nga ti dhe të gjithë shërbëtorët e tij të duan, prandaj bëhu dhëndri i mbretit&quot;.</span> <span class="verse"><a name="23">23</a>Shërbëtorët e Saulit ia çuan këto fjalë Davidit. Por Davidi u përgjegj: &quot;Ju duket gjë e vogël të bëhesh dhëndri i mbretit?. Unë jam një njeri i varfër dhe nga shtresë e ulët&quot;.</span> <span class="verse"><a name="24">24</a>Shërbëtorët i njoftuan Saulit: &quot;Davidi u përgjegj në këtë mënyrë&quot;.</span> <span class="verse"><a name="25">25</a>Atëherë Sauli tha: &quot;Do t'i thoni kështu Davidit: &quot;Mbreti nuk dëshëron asnjë prikë, por njëqind lafsha të Filisejve për t'u hakmarrë me armiqtë e mbretit&quot;&quot;. Sauli kurdiste komplote për të shkaktuar vdekjen e Davidit me anë të Filistejve.</span> <span class="verse"><a name="26">26</a>Kur shërbëtorët i njoftuan Davidit këto fjalë, Davidit iu duk gjë e mirë të bëhej dhëndër i mbretit. Ditët e caktuara nuk kishin kaluar akoma,</span> <span class="verse"><a name="27">27</a>kur Davidi u ngrit dhe iku me njerëzit e tij, dhe vrau dyqind veta nga Filistejtë. Pastaj Davidi solli lafshat e tyre dhe dorëzoi mbretit këtë sasi të saktë për t'u bërë dhëndër i tij. Atëherë Sauli i dha të bijën Mikal për grua.</span> <span class="verse"><a name="28">28</a>Kështu Sauli e pa dhe e kuptoi që Zoti ishte me Davidin; dhe Mikal, bija e Saulit, e donte.</span> <span class="verse"><a name="29">29</a>Sauli pati edhe më tepër frikë nga Davidi dhe mbeti armiku i tij gjatë gjithë ditëve që jetoi.</span> <span class="verse"><a name="30">30</a>Pastaj princat e Filistejve dolën për të luftuar por, sa herë që dilnin, Davidi ia dilte më mirë se të gjithë shërbëtorët e Saulit; kështu emri i tij u bë shumë i famshëm.</span> </p></div</div></div></body></html>