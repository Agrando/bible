<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 3</strong></div><p><span class="verse"><a name="1">1</a>Samueli i ri i shërbente Zotit në prani të Eliut. Fjala e Zotit ishte e rrallë në ato ditë, dhe nuk kishte ndonjë zbulesë të gjerë.</span> <span class="verse"><a name="2">2</a>Në atë kohë Eli rrinte shtrirë në vendin e tij të zakonshëm (tani shikimi i tij kishte filluar të errësohej dhe ai nuk mund të shikonte).</span> <span class="verse"><a name="3">3</a>Llampa e Perëndis nuk ishte shuar akoma dhe Samueli ishte shtrirë në tabernakullin e Zotit, ku gjendej edhe arka e Perëndisë.</span> <span class="verse"><a name="4">4</a>Atëherë Zoti thirri Samuelin që u përgjegj: &quot;Ja ku jam!&quot;.</span> <span class="verse"><a name="5">5</a>Pastaj vrapoi tek Eli dhe i tha: &quot;Ja ku jam, se ti më thirre&quot;. Ai u përgjegj: &quot;Unë nuk të kam thirrur, shko të flesh&quot;. Kështu ai vajti të flerë.</span> <span class="verse"><a name="6">6</a>Zoti e thirri përsëri Samuelin. Dhe Samueli u ngrit, shkoi tek Eli dhe i tha: &quot;Ja ku jam, se ti më thirre&quot;. Por ai u përgjegj: &quot;Biri im, unë nuk të kam thirrur; shko të flesh&quot;.</span> <span class="verse"><a name="7">7</a>(Por Samueli nuk e njihte akoma Zotin, dhe fjala e tij nuk i ishte shfaqur akoma).</span> <span class="verse"><a name="8">8</a>Zoti e thirri përsëri për të tretën herë Samuelin. Kështu ai u ngrit, shkoi tek Eli dhe i tha: &quot;Ja ku jam, se ti më thirre&quot;. Atëherë Eli kuptoi që Zoti e thërriste të riun.</span> <span class="verse"><a name="9">9</a>Prandaj Eli i tha Samuelit: &quot;Shko e bjer dhe, në qoftë se të thërret prapë, do të thuash: &quot;Folë, o Zot, sepse shërbëtori yt të dëgjon&quot;&quot;. Kështu Samueli vajti të shtrihet në vendin e tij.</span> <span class="verse"><a name="10">10</a>Pastaj Zoti erdhi, u vendos aty afër dhe thirri si herët e tjera: &quot;Samuel, Samuel!&quot;. Samueli u përgjegj: &quot;Folë, sepse shërbëtori yt të dëgjon&quot;.</span> <span class="verse"><a name="11">11</a>Atëherë Zoti i tha Samuelit: &quot;Ja, jam duke bërë në Izrael një gjë që do të shungullojë veshët e kujtdo që ka për ta dëgjuar.</span> <span class="verse"><a name="12">12</a>Atë ditë unë do të kryej kundër Eliut të gjitha ato që thashë lidhur me shtëpinë e tij, nga fillimi deri në fund.</span> <span class="verse"><a name="13">13</a>Po i deklaroj që jam bërë gati të ndëshkoj shtëpinë e tij për gjithnjë, për shkak të paudhësisë që e karakterizon, sepse bijtë e tij janë bërë të neveritshëm dhe ai nuk i ka frenuar.</span> <span class="verse"><a name="14">14</a>Prandaj unë i betohem shtëpisë së Elit që paudhësia e shtëpisë së Elit nuk do të shlyhet kurrë me flijime dhe me blatime&quot;.</span> <span class="verse"><a name="15">15</a>Samueli mbeti i shtrirë deri në mëngjes, pastaj hapi dyert e shtëpisë së Zotit. Ai kishte frikë t'i tregonte Elit vegimin e tij.</span> <span class="verse"><a name="16">16</a>Por Eli thirri Samuelin, duke thënë: &quot;Samuel, biri im!&quot;. Ai u përgjegj: &quot;Ja ku jam&quot;.</span> <span class="verse"><a name="17">17</a>Ai tha: &quot;Çfarë të tha? Të lutem, mos më fshih asgjë. Perëndia veproftë ashtu me ty, madje edhe më keq, në rast se ti më fsheh diçka nga të gjitha ato që të tha&quot;.</span> <span class="verse"><a name="18">18</a>Samueli ia tregoi atëherë të gjitha, pa i fshehur asgjë. Dhe Eli tha: &quot;Ai është Zoti; le të bëjë atë që i pëlqen atij&quot;.</span> <span class="verse"><a name="19">19</a>Ndërkaq Samueli rritej; dhe Zoti ishte me të dhe nuk la të shkonin kot asnjë nga fjalët e tij.</span> <span class="verse"><a name="20">20</a>Tërë Izraeli, nga Dani deri tek Beer-Sheba, mësoi që Samueli ishte bërë profet i Zotit.</span> <span class="verse"><a name="21">21</a>Zoti vazhdonte t'i shfaqej në Shiloh, sepse në Shiloh Zoti i shfaqej Samuelit me anë të fjalës së vet.</span> </p></div</div></div></body></html>