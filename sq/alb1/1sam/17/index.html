<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 17</strong></div><p><span class="verse"><a name="1">1</a>Filistejtë i mblodhën trupat e tyre për luftë; u mblodhën në Sokoh, që është pronë e Judës, dhe e ngritën kampin e tyre në Efes-Damim midis Sokohut dhe Azekahut.</span> <span class="verse"><a name="2">2</a>Edhe Sauli dhe njerëzit e Izraelit u mblodhën dhe e ngritën kampin e tyre në luginën e Terebintos, dhe u rreshtuan për betejë kundër Filistejve.</span> <span class="verse"><a name="3">3</a>Filistejtë ndodheshin në mal nga një anë dhe Izraeli ishte në mal nga ana tjetër, dhe midis tyre ndodhej lugina.</span> <span class="verse"><a name="4">4</a>Nga kampi i Filistejve doli një kampion i quajtur Goliath, nga Gathi, i lartë gjashtë kubitë dhe një pëllëmbë.</span> <span class="verse"><a name="5">5</a>Kishte në kokë një helmetë prej bronzi, ishte veshur me një parzmore, pesha e të cilit ishte pesë mijë sikla bronzi;</span> <span class="verse"><a name="6">6</a>në këmbë kishte këmbore prej bronzi dhe mbi sup mbante një ushtë prej hekuri.</span> <span class="verse"><a name="7">7</a>Maja e ushtës së tij ishte si shuli i një endësi dhe peshonte gjashtë qind sikla argjendi: para tij ecte shqytari i tij.</span> <span class="verse"><a name="8">8</a>Ai u ndal dhe u thirri grupeve të ushtarëve të Izraelit: &quot;Pse keni dalë për t'u radhitur në formacion beteje? A nuk jam unë një Filiste dhe ju shërbëtorë të Saulit? Zgjidhni një burrë që të dalë kundër meje.</span> <span class="verse"><a name="9">9</a>Në rast se do të jetë në gjendje të luftojë me mua dhe të më vrasë, ne do të jemi shërbëtorët tuaj; por në rast se dal unë fitues dhe e vras, atëherë ju do të jeni shërbëtorët tanë dhe do të na shërbeni&quot;.</span> <span class="verse"><a name="10">10</a>Pastaj Filisteu shtoi: &quot;Unë sot po sfidoj trupat e Izraelit: &quot;Më jepni një burrë dhe do të luftojmë!&quot;.</span> <span class="verse"><a name="11">11</a>Kur Sauli dhe tërë Izraeli dëgjuan këto fjalë të Filisteut, mbetën të shtangur dhe u hyri një frikë e madhe.</span> <span class="verse"><a name="12">12</a>Davidi ishte biri i atij Efrateut të Betlemit të Judës, që mbante emrin Isai dhe kishte tetë bij. Në kohën e Saulit, ky njeri ishte i plakur dhe i shtyrë në moshë.</span> <span class="verse"><a name="13">13</a>Tre bijtë më të mëdhenj të Isait kishin shkuar në luftë me Saulin: emrat e tre bijve të tij që kishin shkuar në luftë ishin: Eliabi, i parëlinduri, Abinadabi i dyti dhe Shamahu i treti.</span> <span class="verse"><a name="14">14</a>Davidi ishte më i riu dhe tre më të mëdhenjtë kishin shkuar pas Saulit.</span> <span class="verse"><a name="15">15</a>Davidi përkundrazi shkonte dhe vinte nga Sauli për të kullotur kopenë e atit të tij në Betlem.</span> <span class="verse"><a name="16">16</a>Filisteu u dilte përpara në mëngjes dhe në mbrëmje, dhe vazhdoi të dalë dyzet ditë me radhë.</span> <span class="verse"><a name="17">17</a>Isai i tha Davidit, birit të tij: &quot;Merr për vëllezërit e tu një efë nga ky grurë i pjekur dhe dhjetë bukë dhe çoji shpejt vëllezërve të tu në kamp.</span> <span class="verse"><a name="18">18</a>Dërgo edhe këto dhjetë forma djathi komandantit të mijëshes së tyre; shiko si janë vëllezërit e tu dhe më sill një peng nga ana e tyre.</span> <span class="verse"><a name="19">19</a>Sauli me gjithë vëllezërit e tu dhe gjithë burrat e Izraelit janë në luginën e Terebintit për të luftuar Filistejtë&quot;.</span> <span class="verse"><a name="20">20</a>Kështu Davidi u ngrit herët në mëngjes, ia la delet e tij një rojtari, mori ngarkesën e tij dhe u nis ashtu siç e kishte urdhëruar Isai. Arriti në kampin e qerreve, kur ushtria po dilte për t'u radhitur  në formacion beteje dhe lëshonte britma  lufte.</span> <span class="verse"><a name="21">21</a>Izraelitët dhe Filistejtë ishin radhitur për betejë, një ushtri kundër tjetrës.</span> <span class="verse"><a name="22">22</a>Davidi, pasi la ngarkesën e tij në duart e rojtarit të bagazheve, vrapoi në drejtim të grupimeve të betejës; me të arritur në vend, pyeti vëllezërit e tij si ishin.</span> <span class="verse"><a name="23">23</a>Ndërsa po fliste me ata, ja ku doli nga radhët e Filistejve ai kampion, Filisteu i Gathit, që mbante emrin Goliath dhe përsëriti po ato fjalë; dhe Davidi i dëgjoi.</span> <span class="verse"><a name="24">24</a>Tërë njerëzit e Izraelit, me ta parë atë njeri, ikën para tij dhe u hyri një frikë e madhe.</span> <span class="verse"><a name="25">25</a>Njerëzit e Izraelit thonin: &quot;E keni parë këtë njeri që shkon përpara? Ai shkon përpara për të vënë në provë sedrën e Izraelit. Ai që do ta vrasë, kushdo qoftë, do të shpërblehet me pasuri të mëdha  nga mbreti, ky do t'i japë për grua të bijën  dhe do të përjashtojë nga çdo haraç shtëpinë e atit të tij në Izrael&quot;.</span> <span class="verse"><a name="26">26</a>Atëherë Davidi, duke iu drejtuar njerëzve që ishin pranë tij, tha: &quot;Çfarë do t'i bëjnë atij burri që do të vrasë këtë Filiste dhe do ta largojë turpin nga Izraeli? Po kush është ky Filiste, i parrethprerë,  që guxon të poshtërojë ushtrinë e  Perëndisë të gjallë?&quot;.</span> <span class="verse"><a name="27">27</a>Njerëzit iu përgjegjën me po ato fjalë, duke thënë: &quot;Kështu do të bëhet me atë që do ta vrasë&quot;.</span> <span class="verse"><a name="28">28</a>Eliabi, vëllai i tij më i madh, e dëgjoi ndërsa fliste me ata njerëz; kështu Eliabi u zemërua me Davidin dhe tha: &quot;Pse erdhe këtu? Kujt ia le ato pak dele në shkretëtirë? Unë e njoh krenarinë tënde  dhe ligësinë e zemrës sate, ke zbritur këtu  për të parë betejën?&quot;.</span> <span class="verse"><a name="29">29</a>Davidi u përgjegj: &quot;Ç'kam bërë unë tani?. Nuk ishte veçse një pyetje e thjeshtë!&quot;.</span> <span class="verse"><a name="30">30</a>Duke u larguar prej tij, iu drejtua një tjetri dhe i bëri po atë pyetje; dhe njerëzit i dhanë po atë përgjigje të mëparshme.</span> <span class="verse"><a name="31">31</a>Sa dëgjuan fjalët që Davidi kishte thënë, ia treguan Saulit dhe ky dërgoi njerëz që ta thërresin.</span> <span class="verse"><a name="32">32</a>Davidi i tha Saulit: &quot;Asnjeri të mos ligështohet për shkak të tij! Shërbëtori yt do të shkojë të luftojë me këtë Filiste&quot;.</span> <span class="verse"><a name="33">33</a>Sauli i tha Davidit: &quot;Ti nuk mund të shkosh të luftosh kundër këtij Filisteu, sepse ti je akoma djalosh, ndërsa ai është një luftëtar qysh në të ritë e tij&quot;.</span> <span class="verse"><a name="34">34</a>Por Davidi iu përgjegj Saulit: &quot;Shërbëtori yt kulloste kopenë e atit të tij; kur një luan ose një ari vinte për të rrëmbyer një dele nga kopeja,</span> <span class="verse"><a name="35">35</a>unë e ndiqja, e godisja dhe ia rrëmbeja nga goja; në qoftë se ai kthehej kundër meje, unë e kapja nga krifa, e godisja dhe e vrisja.</span> <span class="verse"><a name="36">36</a>Po, shërbëtori yt ka vrarë luanin dhe ariun; dhe ky Filiste i parrethprerë do të pësojë të njëjtin fat, sepse ka fyer ushtrinë e Perëndisë të gjallë&quot;.</span> <span class="verse"><a name="37">37</a>Davidi shtoi: &quot;Zoti që më shpëtoi nga kthetrat e luanit dhe nga panxha e ariut, do të më shpëtojë edhe nga dora e këtij Filisteu&quot;. Atëherë Sauli i tha Davidit: &quot;Shko dhe Zoti qoftë me ty&quot;.</span> <span class="verse"><a name="38">38</a>Pastaj Sauli e veshi Davidin me armaturën e tij, i vuri në kokë një përkrenare prej bronzi dhe i veshi parzmoren.</span> <span class="verse"><a name="39">39</a>Pastaj Davidi ngjeshi shpatën e Saulit mbi armaturën dhe u përpoq të ecë, sepse nuk ishte mësuar. Por Davidi i tha Saulit: &quot;Unë nuk mund të eci me këtë armaturë, sepse nuk jam mësuar me të&quot;. Dhe kështu Davidi e hoqi nga trupi i tij.</span> <span class="verse"><a name="40">40</a>Pastaj mori në dorë shkopin e tij, zgjodhi pesë gurë të lëmuar në përrua, i vuri në torbën e bariut, në një thes të vogël që kishte me vete; pastaj me hobenë në dorë u nis kundër Filisteut.</span> <span class="verse"><a name="41">41</a>Edhe Filisteu përparoi duke iu afruar gjithnjë e më tepër Davidit, ndërsa shqyrtari i tij e paraprinte.</span> <span class="verse"><a name="42">42</a>Filisteu shikonte me kujdes dhe, me të parë Davidin, e përçmoi sepse ishte vetëm një i ri, kuqalash dhe i hijshëm.</span> <span class="verse"><a name="43">43</a>Filisteu i tha Davidit: &quot;Mos jam vallë një qen që po del kundër meje me shkop në dorë?&quot;. Dhe Filisteu e mallkoi Davidin në emër të perëndive të tij.</span> <span class="verse"><a name="44">44</a>Pastaj Filisteu i tha Davidit: &quot;Eja këtu, dhe unë do t'ia jap mishin tënd shpendëve të qiellit dhe kafshëve të fushave&quot;.</span> <span class="verse"><a name="45">45</a>Atëherë Davidi iu përgjegj Filisteut: &quot;Ti po më vjen me shpatë, me shtizë dhe me ushtë; kurse unë po të dal në emër të Zotit të ushtërive, Perëndisë të ushtrisë së Izraelit që ti ke fyer.</span> <span class="verse"><a name="46">46</a>Pikërisht sot Zoti do të të dorëzojë në duart e mia; dhe unë do të të rrëzoj, do të pres kokën tënde dhe do t'u jap pikërisht sot kufomat e ushtrisë së Filistejve shpendëve të qiellit dhe bishave  të tokës, me qëllim që gjithë dheu të mësojë  se ka një Perëndi në Izrael.</span> <span class="verse"><a name="47">47</a>Atëherë gjithë kjo turmë do të mësojë që Zoti nuk të shpëton me anë të shpatës as me anë të shtizës; sepse përfundimi i betejës varet nga Zoti, dhe ai do t'ju dorëzojë në duart tona&quot;.</span> <span class="verse"><a name="48">48</a>Kur Filisteu lëvizi dhe shkoi përpara për t'u ndeshur me Davidin, edhe Davidi nxitoi menjëherë drejt mejdanit, ballë Filisteut;</span> <span class="verse"><a name="49">49</a>vuri dorën në thes, nxori prej tij një gur, e hodhi me hobenë dhe e goditi në ballë Filisteun; guri iu fut në ballë dhe ai ra me fytyrë për tokë.</span> <span class="verse"><a name="50">50</a>Kështu Davidi me një hobe dhe një gur mundi Filisteun; e goditi dhe e vrau, megjithëse Davidi nuk kishte asnjë shpatë në dorë.</span> <span class="verse"><a name="51">51</a>Pastaj Davidi vrapoi, u hodh mbi Filisteun, ia mori shpatën dhe e vrau duke i prerë me të kokën. Kur Filistejtë e panë që heroi i tyre vdiq, ikën me vrap.</span> <span class="verse"><a name="52">52</a>Atëherë njerëzit e Izraelit dhe të Judës u ngritën, duke lëshuar britma lufte, dhe i ndoqën Filistejtë deri në hyrjen e luginës dhe në portat e Ekronit. Filistejtë e plagosur për vdekje ranë në rrugën e Shaarimit, deri në Gath dhe në Ekron.</span> <span class="verse"><a name="53">53</a>Kur bijtë e Izraelit u kthyen nga ndjekja e Filistejve, plaçkitën kampin e tyre.</span> <span class="verse"><a name="54">54</a>Pas kësaj Davidi mori kokën e Filisteut dhe e çoi në Jeruzalem, por armët e tij i vendosi në çadrën e tij.</span> <span class="verse"><a name="55">55</a>Kur Sauli kishte parë Davidin që po dilte kundër Filisteut, kishte pyetur komandantin e ushtrisë së tij, Abnerin: &quot;Abner, bir i kujt është ky i ri?&quot;. Abneri iu përgjegj: &quot;Ashtu siç është e vërtetë që ti rron, o mbret, nuk e di&quot;.</span> <span class="verse"><a name="56">56</a>Atëherë mbreti tha: &quot;Merr informata mbi prindërit e këtij djaloshi&quot;.</span> <span class="verse"><a name="57">57</a>Kur Davidi u kthye nga vrasja e Filisteut, Abneri e mori dhe e çoi përparea Saulit, ndërsa ai mbante akoma në dorë kokën e Filisteut.</span> <span class="verse"><a name="58">58</a>Sauli i tha: &quot;O i ri, bir i kujt je?&quot;. Davidi u përgjegj: Jam bir i shërbëtorit tënd, Betlemitit Isai&quot;.</span> </p></div</div></div></body></html>