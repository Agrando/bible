<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 13</strong></div><p><span class="verse"><a name="1">1</a>Sauli ishte tridhjetë vjeç kur filloi të mbretërojë; dhe mbasi mbretëroi dy vjet mbi Izraelin,</span> <span class="verse"><a name="2">2</a>ai zgjodhi tre mijë ushtarë të Izraelit: dy mijë rrinin me të në Mikmash dhe në krahinën malore të Betelit; dhe një mijë me Jonathanin në Gibeah të Beniaminit; e ktheu prapa pjesën tjetër të popullit, secili shkoi në çadrën e vet.</span> <span class="verse"><a name="3">3</a>Jonathani e mundi garnizonin e Filistejve që ndodhej në Geba, dhe Filistejtë e mësuan këtë ngjarje; Atëherë Sauli urdhëroi që t'u binin borive në tërë vendin, duke thënë: &quot;Le ta dijnë Hebrenjtë!&quot;.</span> <span class="verse"><a name="4">4</a>Dhe në tëtë Izraelin filluan të thonë: &quot;Sauli mundi garnizonin e Filistejve dhe Izraeli tani urrehet nga Filistejtë&quot;. Kështu populli u thirr në Gilgal për të shkuar pas Saulit.</span> <span class="verse"><a name="5">5</a>Edhe Filistejtë u mblodhën për të luftuar kundër Izraelit, me tridhjetë mijë qerre, gjashtë mijë kalorës dhe shumë njerëz, si rëra në bregun e detit. Ata u nisën pra, dhe u vendosën në Mikmash, në lindje të Beth-Avenit.</span> <span class="verse"><a name="6">6</a>Kur Izraelitët e panë se ishin në rrezik (pse populli u gjend ngushtë), u fshehën në shpella, në gëmusha, ndër shkëmbinj, në guva dhe në hauze.</span> <span class="verse"><a name="7">7</a>Disa Hebrenj kaluan Jordanin për të vajtur në vendin e Gadit dhe të Galaadit. Sauli ishte akoma në Gilgal dhe tërë populli shkonte pas tij duke u dridhur.</span> <span class="verse"><a name="8">8</a>Ai priti shtatë ditë simbas kohës së caktuar nga Samueli; por Samueli nuk po vinte në Gilgal dhe populli kishte filluar të shpërndahej larg tij.</span> <span class="verse"><a name="9">9</a>Atëherë Sauli tha: &quot;Më sillni olokaustin dhe flijimet e falenderimit&quot;. Pastaj ofroi olokaustin.</span> <span class="verse"><a name="10">10</a>Sapo kishte mbaruar së ofruari olokaustin, kur erdhi Samueli; dhe Sauli i doli përpara për ta përshëndetur.</span> <span class="verse"><a name="11">11</a>Por Samueli i tha: &quot;Çfarë bëre kështu?&quot;. Sauli u përgjegj: &quot;Kur pashë që populli po shpërndahej larg meje, që ti nuk kishe arritur ditën e caktuar dhe që Filistejtë po mblidheshin në Mikmash, thashë me vete:</span> <span class="verse"><a name="12">12</a>&quot;Tani Filistejtë do të më sulen në Gilgal dhe unë akoma nuk i jam lutur Zotit&quot;. Prandaj e mblodha veten dhe ofrova olokastin&quot;.</span> <span class="verse"><a name="13">13</a>Atëherë Samueli i tha Saulit: &quot;Ti ke vepruar pa mend; nuk ke respektuar urdhërimin që Zoti, Perëndia yt, të kishte dhënë. Në fakt Zoti do të vendoste për gjithnjë mbretërinë tënde mbi Izraelin.</span> <span class="verse"><a name="14">14</a>Tani përkundrazi mbretëria jote nuk ka për të vazhduar, Zoti ka kërkuar një njeri simbas zemrës së tij, dhe Zoti e ka caktuar princ të populli të tij, sepse ti nuk ke respektuar atë që Zoti të pati urdhëruar&quot;.</span> <span class="verse"><a name="15">15</a>Pastaj Samueli u ngrit dhe u ngjit nga Gilgali në Gibeah të Beniaminit, dhe Sauli kaloi në revistë popullin që gjendej me të; ishin rreth gjashtë qind veta.</span> <span class="verse"><a name="16">16</a>Sauli, Jonathani, bir i tij, dhe njerëzit që mbetën me ta qëndruan në Gibeah të Beniaminit, ndërsa Filistejtë ishin vendosur në Mikmash.</span> <span class="verse"><a name="17">17</a>Pastaj nga kampi i Filistejve dolën disa cuba, të ndarë në tri grupe: njeri grup mori udhën në drejtim të Ofrahut, drejt vendit të Shualit;</span> <span class="verse"><a name="18">18</a>një grup tjetër u fut në rrugën e Beth-Horonit; grupi i tretë mori rrugën e kufirit që sundon luginën e Tseboimit, në drejtim të shkretëtirës.</span> <span class="verse"><a name="19">19</a>Në tërë vendin e Izraelit nuk gjeje as edhe një kovaç, sepse Filistejtë thonin: &quot;Hebrenjtë të mos prodhojnë shpata ose shtiza&quot;.</span> <span class="verse"><a name="20">20</a>Kështu tërë Izraelitët shkonin te Filistejtë për të mprehur kush plorin, kush sëpatën, kush belin.</span> <span class="verse"><a name="21">21</a>Çmimi për mprehje ishte një pim për belin, për sëpatën, për sfurkun, për rregullimin e hostenëve.</span> <span class="verse"><a name="22">22</a>Kështu ditën e betejës nuk shihje as shpatë, as shtizë në duart e tërë njeëzve që ishin me Saulin dhe me Jonathanin, ato i kishin vetëm Sauli dhe Jonathani, bir i tij.</span> <span class="verse"><a name="23">23</a>Garnizoni i Filistejve doli pastaj dhe u drejtua nga qafa e Mikmashit.</span> </p></div</div></div></body></html>