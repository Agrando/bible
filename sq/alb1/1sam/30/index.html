<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 30</strong></div><p><span class="verse"><a name="1">1</a>Kur Davidi dhe njerëzt e tij arritën në Tsiklag ditën e tretë, Amalekitët kishin kryer një plaçkitje në Negev dhe në Tsiklag; kishin pushtuar Tsiklagun dhe i kishin vënë zjarrin;</span> <span class="verse"><a name="2">2</a>kishin zënë robër gratë dhe tërë ata që ndodheshin aty, të vegjël a të rritur; nuk kishin vrarë asnjeri, por i kishin marrë me vete dhe kishin shkuar.</span> <span class="verse"><a name="3">3</a>Kur Davidi dhe njerëzit e tij arritën në qytet, ja, qyteti ishte shkatërruar nga zjarri, dhe gratë, bijtë dhe bijat e tyre i kishin marrë me vete si robër.</span> <span class="verse"><a name="4">4</a>Atëherë Davidi dhe tërë ata që ishin me të ngritën zërin dhe qanë, deri sa nuk patën forcë të qajnë.</span> <span class="verse"><a name="5">5</a>Dy bashkëshortet e Davidit, Jezreelitja Ahinoama dhe Karmelitja Abigail, e cila kishte qënë bashkëshorte e Nabalit, figuronin gjithashtu midis robërve.</span> <span class="verse"><a name="6">6</a>Davidi ishte shqetësuar shumë se njerëzit flisnin për ta vrarë atë me gurë, sepse të gjithë e kishin shpirtin të trishtuar për shkak të bijve dhe të bijave të tyre; por Davidi u forcua tek Zoti, Perëndia i tij.</span> <span class="verse"><a name="7">7</a>Pastaj Davidi i tha priftit Abiathar, birit të Ahimelekut: &quot;Të lutem, më sill efodin&quot;. Abiathari i solli efodin Davidit.</span> <span class="verse"><a name="8">8</a>Kështu Davidi u këshillua me Zotin dhe e pyeti: &quot;A duhet ta ndjek këtë bandë? Do ta arrij?&quot;. Zoti iu përgjegj: &quot;Ndiqe, sepse do ta arrish me siguri dhe do të rimarrësh pa tjetër çdo gjë&quot;.</span> <span class="verse"><a name="9">9</a>Kështu Davidi u nis me gjashtëqind njerëzit që kishte me vete dhe arriti në përruan Besor, ku u ndalën ata që kishin mbetur prapa;</span> <span class="verse"><a name="10">10</a>por Davidi vazhdoi ndjekjen me katërqind njerëz, kurse dyqind mbetën prapa, sepse ishin tepër të lodhur për të kapërcyer përruan e Besorit.</span> <span class="verse"><a name="11">11</a>Gjetën në fushë një Egjiptas dhe ia çuan Davidit. I dhanë bukë për të ngrënë dhe ujë për të pirë;</span> <span class="verse"><a name="12">12</a>i dhanë gjithashtu një copë bukë fiku dhe dy vile rrushi. Pasi hëngri, ai e mblodhi veten, sepse nuk kishte ngrënë bukë as nuk kishte pirë ujë tri ditë e tri netë me radhë.</span> <span class="verse"><a name="13">13</a>Davidi e pyeti: &quot;Ti kujt i përket dhe nga vjen?&quot;. Ai u përgjegj: &quot;Jam një egjiptas i ri, shërbëtor i një Amalekiti; pronari im më braktisi, sepse tri ditë më parë u sëmura.</span> <span class="verse"><a name="14">14</a>Kemi bërë një plaçkitje në jug të Kerethejve, në territorin e Judës dhe në jug të Tsalebit, dhe i kemi vënë zjarrin Tsiklagut&quot;.</span> <span class="verse"><a name="15">15</a>Davidi i tha: &quot;A mund të më çosh poshtë ku ndodhet kjo bandë?&quot;. Ai u përgjegj: &quot;Betomu në emër të Perëndisë që nuk do të më vrasësh dhe nuk do të më dorëzosh në duart e pronarit tim, dhe unë do të çoj poshtë, aty ku gjendet kjo bandë&quot;.</span> <span class="verse"><a name="16">16</a>Dhe e çoi poshtë; dhe ja Amalekitët ishin shpërndarë në të gjithë vendin; hanin, pinin dhe bënin festë për plaçkën e madhe që kishin sjellë nga vendi i Filistejve dhe nga vendi u Judës.</span> <span class="verse"><a name="17">17</a>Davidi i sulmoi nga muzgu deri në mbrëmjen e ditës tjetër; asnjeri prej tyre nuk shpëtoi, përveç katërqind të rinjve që u hipën deveve dhe ia mbathën.</span> <span class="verse"><a name="18">18</a>Kështu Davidi rimori të gjitha ato që Amalekitët kishin marrë me vete; Davidi gjeti edhe dy gratë e tij.</span> <span class="verse"><a name="19">19</a>Kështu ata nuk humbën asgjë, as të vegjëlit as të rriturit, as bijtë as bijat, as plaçkat dhe as ndonjë gjë tjetër që u kishin marrë. Davidi i rimori të gjitha.</span> <span class="verse"><a name="20">20</a>Kështu Davidi shtiu në dorë kopetë e bagëtisë së imët dhe tufat e bagëtisë së trashë; dhe ata që ecnin para bagëtive thonin: &quot;Kjo është plaçka e Davidit!&quot;.</span> <span class="verse"><a name="21">21</a>Pastaj Davidi arriti te dyqind njerëzit që kishin qenë tepër të lodhur për të shkuar pas Davidit që ai i kishte lënë në përruan e Besorit. Këta i dolën para Davidit dhe njerëzve që ishin me të. Kështu Davidi iu afrua atyre dhe i përshëndeti.</span> <span class="verse"><a name="22">22</a>Atëherë tërë njerëzit e këqij dhe të poshtër që kishin shkuar me Davdin filluan të thonë: &quot;Me qenë se këta nuk erdhën me ne; nuk do t'u japim asgjë nga plaçka që kemi shtënë në dorë, përveç grave  dhe fëmijve të secilit; t'i marrin dhe të  ikin!&quot;.</span> <span class="verse"><a name="23">23</a>Por Davidi tha: &quot;Mos u sillni kështu, o vëllezërit e mi, me atë që Zoti na ka dhënë duke na mbrojtur dhe duke vënë në duart tona bandën që kishte ardhur kundër nesh.</span> <span class="verse"><a name="24">24</a>Po kush do t'ju dëgjojë në këtë propozim? E njëjtë ka për të qenë pjesa e atij që shkon për të luftuar dhe e atij që rri pranë plaçkave; do t'i ndajmë pjesët bashkë&quot;.</span> <span class="verse"><a name="25">25</a>Qysh prej asaj dite u veprua kështu; Davidi e bëri atë statut dhe normë për Izraelin deri në ditën e sotme.</span> <span class="verse"><a name="26">26</a>Kur Davidi u kthye në Tsiklag, një pjesë të plaçkës ua dërgoi pleqve të Judës, miq të tij, duke thënë: &quot;Ja një dhuratë e ardhur nga plaçka që u morëm armiqve të Zotit&quot;.</span> <span class="verse"><a name="27">27</a>U dërgoi atyre të Bethelit, të Ramothit të Negevit dhe atyre të Jatirit,</span> <span class="verse"><a name="28">28</a>atyre të Areorit, atyre të Sifmothit, atyre të Eshtemoas,</span> <span class="verse"><a name="29">29</a>atyre të Rakalit, atyre të qyteteve të Jerameelitëve dhe atyre të qyteteve të Kenejve,</span> <span class="verse"><a name="30">30</a>atyre të Hormahut, atyre të Kor-Ashanit, atyre të Athakut,</span> <span class="verse"><a name="31">31</a>atyre të Hebronit dhe atyre të të gjithë vendeve nga kishte kaluar Davidi me njerëzit e tij.</span> </p></div</div></div></body></html>