<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 23</strong></div><p><span class="verse"><a name="1">1</a>Pastaj i thanë Davidit: &quot;Ja, Filistejtë janë duke luftuar kundër Kejlahut dhe po plaçkisnin lëmenjtë&quot;.</span> <span class="verse"><a name="2">2</a>Kështu Davidi u këshillua me Zotin, duke thënë: &quot;Të shkoj unë t'i mund këta Filistej?&quot;. Zoti iu përgjegj me këto fjalë Davidit: &quot;Shko, mundi Filistejtë dhe shpëto Kejlahun&quot;.</span> <span class="verse"><a name="3">3</a>Por njerëzit e Davidit i thanë: &quot;Ja, ne na ka zënë frika që këtu në Jude, si do të bëhet pastaj në rast se shkojmë në Kejlah kundër trupave të Filistejve?&quot;.</span> <span class="verse"><a name="4">4</a>Davidi u këshillua përsëri me Zotin dhe Zoti iu përgjegj dhe i tha: &quot;Çohu, zbrit në Kejlah, sepse unë do t'i jap Filistejtë në duart e tua&quot;.</span> <span class="verse"><a name="5">5</a>Atëherë Davidi shkoi me njerëzit e tij në Kejlah, luftoi kundër Filistejve, ua mori bagëtinë dhe bëri kërdi të madhe në radhët e tyre. Kështu Davidi çliroi banorët e Kejlahut.</span> <span class="verse"><a name="6">6</a>Kur Abiathari, bir i Ahimelekut, u strehua pranë Davidit në Kejlah, solli me vete edhe efodin.</span> <span class="verse"><a name="7">7</a>Saulin e njoftuan që Davidi kishte arritur në Kejlah. Atëherë Sauli tha: &quot;Perëndia e ka dorëzuar në duart e mia, sepse vajti të mbyllet në një qytet që ka porta dhe shule.&quot;.</span> <span class="verse"><a name="8">8</a>Sauli mblodhi tërë popullin për luftë, për të zbritur në Kejlah dhe për të rrethuar Davidin dhe njerëzit e tij.</span> <span class="verse"><a name="9">9</a>Kur Davidi mësoi që Sauli po kurdiste të keqen kundër tij, i tha priftit Abiathar: &quot;Sille këtu efodin&quot;.</span> <span class="verse"><a name="10">10</a>Pastaj Davidi tha: &quot;O Zot, Perëndi i Izraelit, shërbëtori yt e ka kuptuar qartë që Sauli kërkon të vijë në Kejlah për ta shkatërruar qytetin për shkakun tim.</span> <span class="verse"><a name="11">11</a>Krerët e Kejlahut a do të më dorëzojnë në duart e tij? A do të zbresë Sauli si ka dëgjuar shërbëtori yt? O Zot, Perëndi i Izraelit, bëja të ditur shërbëtorit tënd!&quot;. Zoti u përgjegj: &quot;Ka për të zbritur&quot;.</span> <span class="verse"><a name="12">12</a>Davidi pyeti akoma: &quot;Krerët e Kejlahut a do të më dorëzojnë mua dhe njerëzit e mi në duart e Saulit?&quot;. Zoti u përgjegj: &quot;Do t'ju dorëzojnë&quot;.</span> <span class="verse"><a name="13">13</a>Atëherë Davidi dhe njerëzit e tij, rreth gjashtëqind veta, dolën nga Kejlahu dhe brodhën sa andej e këtej. Kur Sauli u njoftua që Davidi kishte ikur nga Kejlahu, ai hoqi dorë nga fushata e tij.</span> <span class="verse"><a name="14">14</a>Davidi banoi në fortesa të shkretëtirës dhe qëndroi në krahinën malore të shkretëtirës së Zifit. Sauli e kërkonte vazhdimisht, por Perëndia nuk ia dorëzoi në dorë.</span> <span class="verse"><a name="15">15</a>Davidi, duke ditur që Sauli ishte nisur për ta vrarë, mbeti në shkretëtirën e Zifit, në pyll.</span> <span class="verse"><a name="16">16</a>Atëherë Jonathani, bir i Saulit, u ngrit dhe shkoi te Davidi në pyll; dhe e ndihmoi të gjejë forcë te Perëndia.</span> <span class="verse"><a name="17">17</a>Pastaj i tha: &quot;Mos ki frikë, sepse Sauli, ati im, nuk do të arrijë të të shtjerë në dorë; ti do të mbretërosh mbi Izraelin dhe unë do të jem i dyti pas teje. Vetë Sauli, ati im, e di këtë&quot;.</span> <span class="verse"><a name="18">18</a>Kështu të dy bënë një besëlidhje para Zotit; pas kësaj Davidi mbeti në pyll, kurse Jonathani shkoi në shtëpinë e tij.</span> <span class="verse"><a name="19">19</a>Pastaj Zifejtë shkuan te Sauli në Gibeah dhe i thanë: &quot;A nuk rri Davidi i fshehur në fortesa në pyll, mbi kodrën e Hakilahut që ndodhet në jug të shkretëtirës?</span> <span class="verse"><a name="20">20</a>Prandaj, o mbret, zbrit, sepse gjithë dëshira e shpirtit tënd është të zbresësh; do të mendojmë ne ta dorëzojmë në duart e mbretit&quot;.</span> <span class="verse"><a name="21">21</a>Sauli tha: &quot;Qofshi të bekuar nga Zoti, sepse ju ka ardhur keq për mua!</span> <span class="verse"><a name="22">22</a>Shkoni, ju lutem, dhe sigurohuni më mirë për të njohur dhe për të parë vendin ku strehohet, dhe kush e ka parë atje, sepse më thonë që ai është shumë dinak.</span> <span class="verse"><a name="23">23</a>Përpiquni të njihni të gjitha vendet e fshehta ku strehohet; pastaj kthehuni tek unë me lajme të sigurta dhe unë do të vij me ju. Kështu, në qoftë se ai është në atë vend, unë do ta kërkoj midis të gjithë mijërave të Judës&quot;.</span> <span class="verse"><a name="24">24</a>Atëherë ata u ngritën dhe shkuan në Zif, përpara Saulit: por Davidi dhe njerëzit e tij ishin në shkretëtirën e Maonit, në Arabah, në jug të shkretëtirës.</span> <span class="verse"><a name="25">25</a>Kur Sauli dhe njerëzit e tij shkuan ta kërkojnë, Davidin e kishin lajmëruar; prandaj ai zbriti te shkëmbi dhe mbeti në shkretëtirën e Maonit. Kur e mori vesh Sauli, e ndoqi Davidin në shkretëtirën e Maonit.</span> <span class="verse"><a name="26">26</a>Sauli ecte mbi një anë të malit, ndërsa Davidi me gjithë njerëzit e tij ecnin në anën tjetër. Kur Davidi po shpejtonte marshimin e tij për t'i shpëtuar Saulit, ndërsa Sauli dhe njerëzit e tij ishin  duke rrethuar Davidin dhe njerëzit e tij për  t'i kapur,</span> <span class="verse"><a name="27">27</a>arriti te Sauli një lajmëtar që tha: &quot;Shpejtohu të vish, sepse Filistejtë kanë pushtuar vendin&quot;.</span> <span class="verse"><a name="28">28</a>Kështu Sauli nuk e ndoqi më Davidin dhe shkoi të përballojë Filistejtë; prandaj ky vend u quajt &quot;shkëmbi i ndarjes&quot;.</span> <span class="verse"><a name="29">29</a>Pastaj që andej Davidi shkoi për t'u vendosur në fortesat e En-Gedit.</span> </p></div</div></div></body></html>