<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1sam/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1sam">1 Samuel</a> &gt <strong>Chapter 15</strong></div><p><span class="verse"><a name="1">1</a>Pastaj Samueli i tha Saulit: &quot;Zoti më ka dërguar që të të vajos mbret mbi popullin tënd, mbi Izraelin; tani dëgjo fjalët e Zotit.</span> <span class="verse"><a name="2">2</a>Kështu thotë Zoti i ushtrive: Unë do ta dënoj Amalekun për atë që i bëri Izraelit kur i preu rrugën, ndërsa po dilte nga Egjipti.</span> <span class="verse"><a name="3">3</a>Tani shko, godit Amalekun dhe cakto shfarosjen e të gjitha gjërave që ai ka pa pasur fare mëshirë për të, por vrit burra dhe gra, fëmijë dhe foshnja gjiri, lopë e dhen, deve dhe gomarë&quot;.</span> <span class="verse"><a name="4">4</a>Sauli thirri popullin dhe kaloi në parakalim në Telaim; dyqind mijë këmbësorë dhe dhjetë mijë njerëz të Judës.</span> <span class="verse"><a name="5">5</a>Sauli erdhi në qytetin e Amalekut dhe zuri pritë në luginë.</span> <span class="verse"><a name="6">6</a>pastaj Sauli u tha Kenejve: &quot;Shkoni, tërhiquni, dilni jashtë Amalekitëve, që të mos ju shkatërrojë bashkë me ta, sepse ju u treguat të mëshirshëm me të gjithë bijtë e Izraelit kur po dilnin nga Egjipti&quot;.  Kështu Kenejtë u tërhoqën nga radhët e  Amalekitëve.</span> <span class="verse"><a name="7">7</a>Sauli i mundi Amalekitët nga Havilahu deri në Shur, që ndodhet përballë Egjiptit.</span> <span class="verse"><a name="8">8</a>Ai e zuri të gjallë Agagun, mbretin e Amalekitëve, dhe vendosi shfarosjen e të gjithë popullit, duke i vrarë me shpatë.</span> <span class="verse"><a name="9">9</a>Por Sauli dhe populli kursyen Agagun dhe pjesën më të mirë të deleve dhe të lopëve, të kafshëve të majme, të qengjave dhe të kafshëve më të mira, duke mos vendosur shkatërrimin e tyre; por vendosën  zhdukjen e tërë sendeve që ishin të një cilësie  të dobët dhe pa asnjë vlerë.</span> <span class="verse"><a name="10">10</a>Atëherë fjala e Zotit iu drejtua Samuelit, duke i thënë:</span> <span class="verse"><a name="11">11</a>&quot;Unë jam penduar që e kam bërë Saulin mbret, sepse ai është larguar nga unë dhe nuk ka zbatuar urdhërat e mia&quot;. Samueli u trishtua dhe i klithi tërë natën Zotit.</span> <span class="verse"><a name="12">12</a>Në mëngjes herët Samueli u ngrit për t'i dalë përpara Saulit; por erdhën t'i thonë Samuelit: &quot;Sauli ka shkuar në Karmel, dhe i ka ngritur vetes një monument; pastaj është kthyer duke kaluar tutje dhe ka zbritur në Gilgal&quot;.</span> <span class="verse"><a name="13">13</a>Atëherë Samueli shkoi te Sauli dhe ky i tha: &quot;Qofsha i bekuar nga Zoti! Unë e kam zbatuar urdhrin e Zotit&quot;.</span> <span class="verse"><a name="14">14</a>Por Samueli tha: &quot;Ç'është kjo blegërimë dhensh që më vjen në vesh dhe kjo pëllitje lopësh që po dëgjoj?&quot;.</span> <span class="verse"><a name="15">15</a>Sauli u përgjegj: &quot;Këto janë kafshë që ua kemi marrë Amalekitëve, sepse populli kurseu pjesën më të mirë të deleve dhe të lopëve për t'i ofruar si flijime Zotit, Perëndisë tënd; por pjesën tjetër e kemi caktuar të shfaroset&quot;.</span> <span class="verse"><a name="16">16</a>Atëherë Samueli i tha Saulit: &quot;Mjaft! Unë do të të tregoj atë që më tha Zoti sonte!&quot;. Sauli i tha &quot;Folë&quot;.</span> <span class="verse"><a name="17">17</a>Kështu Samueli tha: &quot;A nuk është vallë e vërtetë që kur ishe i vogël në sytë e tu ishe bërë kreu i fiseve të Izraelit, dhe që Zoti të ka vajosur mbret të Izraelit?</span> <span class="verse"><a name="18">18</a>Zoti të kishte ngarkuar një mision, duke thënë: &quot;Shko, vendos shfarosjen e mëkatarëve Amalekitë dhe lufto kundër tyre deri sa të shfarosen&quot;.</span> <span class="verse"><a name="19">19</a>Pse, pra, nuk iu binde zërit të Zotit, por u hodhe mbi plaçkën dhe bëre atë që është e keqe në sytë e Zotit?&quot;.</span> <span class="verse"><a name="20">20</a>Sauli i tha Samuelit: &quot;Por unë iu binda zërit të Zotit, plotësova misionin që Zoti më kishte ngarkuar, solla Agagun, mbretin e Amalekut, dhe caktova për shfarosje Amalekitët.</span> <span class="verse"><a name="21">21</a>Por populli mori gjërat më të mira që duhet të ishin shfarosur, për t'i bërë flijime Zotit, Perëndisë tënd, në Gilgal&quot;.</span> <span class="verse"><a name="22">22</a>Samueli i tha: &quot;Ndoshta i pëlqejnë Zotit olokaustet dhe flijimet si bindje ndaj zërit të Zotit? Ja, bindja është më e mirë se flijimi; dhe të dëgjosh me kujdes është më mirë se dhjami i deshve.</span> <span class="verse"><a name="23">23</a>Sepse rebelimi është si mëkati i shortarisë dhe kryeneçësia është si kulti i idhujve dhe i perëndive shtëpiake. Duke qenë se ke hedhur poshtë fjalën e Zotit, edhe ai të ka hedhur poshtë si mbret&quot;.</span> <span class="verse"><a name="24">24</a>Atëherë Sauli i tha Samuelit: &quot;Kam mëkatuar sepse kam shkelur urdhrin e Zotit dhe fjalët e tua, dhe kjo sepse kisha frikë nga populli dhe dëgjova zërin e tij.</span> <span class="verse"><a name="25">25</a>Por tani, të lutem, falma mëkatin tim dhe kthehu me mua, që unë të mund të bie përmbys para Zotit&quot;.</span> <span class="verse"><a name="26">26</a>Por Samueli iu përgjegj Saulit: &quot;Unë nuk do të kthehem me ty, sepse ke hedhur poshtë fjalën e Zotit dhe Zoti të ka hedhur poshtë ty, që ti të mos jesh më mbret mbi Izraelin&quot;.</span> <span class="verse"><a name="27">27</a>Ndërsa Samueli po kthehej për të ikur, Sauli i kapi skajin e mantelit të tij që u gris.</span> <span class="verse"><a name="28">28</a>Atëherë Samueli i tha: &quot;Zoti hoqi sot nga duart e tua mbretërinë e Izraelit dhe ia dha një tjetri, që është më i mirë se ti.</span> <span class="verse"><a name="29">29</a>Lavdia e Izraelit nuk do të gënjejë, dhe nuk do të pendohet, sepse ai nuk është njeri që pendohet&quot;.</span> <span class="verse"><a name="30">30</a>Atëherë Sauli tha: &quot;Kam mëkatuar, por tani më ndero, të lutem, para pleqve të popullit tim dhe përpara Izraelit; kthehu me mua, që të bie përmbys përpara Zotit, Perëndisë tënd&quot;.</span> <span class="verse"><a name="31">31</a>Kështu Samueli u kthye me Saulin, dhe Sauli ra përmbys përpara Zotit.</span> <span class="verse"><a name="32">32</a>Pastaj Samueli tha: &quot;Më sillni Agagun, mbretin e Amalekitëve&quot;. Agagu shkoi tek ai me qejf. Agagu thoshte: &quot;Me siguri hidhërimi i vdekjes ka kaluar&quot;.</span> <span class="verse"><a name="33">33</a>Samueli i tha: &quot;Ashtu si shpata i la pa fëmijë gratë, kështu edhe nëna jote do të mbetet pa të birin midis grave&quot;. Pastaj Samueli e preu copë-copë Agagun përpara Zotit në Gilgal.</span> <span class="verse"><a name="34">34</a>Pastaj Samueli shkoi në Ramah dhe Sauli shkoi në shtëpinë e tij, në Gibeahun e tij.</span> <span class="verse"><a name="35">35</a>Samueli nuk shkoi për ta parë më Saulin deri ditën e vdekjes së tij, sepse Samueli mbante zi për Saulin; dhe Zoti u pendua që e kishte bërë Saulin mbret të Izraelit.</span> </p></div</div></div></body></html>