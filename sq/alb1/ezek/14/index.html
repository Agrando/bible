<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 14</strong></div><p><span class="verse"><a name="1">1</a>Pastaj erdhën tek unë disa pleq të Izraelit dhe u ulën para meje.</span> <span class="verse"><a name="2">2</a>Atëherë fjala e Zotit m'u drejtua, duke thënë:</span> <span class="verse"><a name="3">3</a>&quot;Bir njeriu, këta njerëz kanë ngritur idhujt e tyre në zemrën e tyre dhe kanë vënë para tyre pengesën që i bën të bien në paudhësi. A do ta lë veten të konsultohem prej tyre?</span> <span class="verse"><a name="4">4</a>Prandaj folu dhe u thuaj atyre: Kështu thotë Zoti, Zoti: Cilido qoftë nga shtëpia e Izraelit që i ngre idhujt e tij në zemrën e tij, dhe vë para vetes pengesën që e bën të bjerë në paudhësi dhe pastaj  vjen te profeti, do t'i përgjigjem unë,  Zoti, lidhur me këtë, sipas morisë së idhujve të tij,</span> <span class="verse"><a name="5">5</a>për të ndikuar në zemrën e atyre të shtëpisë së Izraelit që janë larguar prej meje për shkak të të gjithë idhujve të tyre.</span> <span class="verse"><a name="6">6</a>Prandaj i thuaj shtëpisë së Izraelit: Kështu thotë Zoti, Zoti: Konvertohuni, largohuni nga idhujtë tuaj dhe hiqni fytyrën nga të gjitha gjërat tuaja të neveritshme.</span> <span class="verse"><a name="7">7</a>Sepse, në qoftë se një njeri çfardo i shtëpisë së Izraelit apo disa të huaj që banojnë në Izrael largohen nga unë, ngre idhujt e tij në zemrën e tij dhe vë para tij pengesën që e bën të bjerë në paudhësi  dhe pastaj vjen te profeti, që të  konsultohet me mua nëpërmjet atij, unë, do t'i përgjigjem unë, Zoti, nga vetja ime.</span> <span class="verse"><a name="8">8</a>Do të kthej fytyrën time kundër këtij njeriu, do ta bëj një shënjë dhe një proverb dhe do ta shfaros në mes të popullit tim; atëherë do pranoni që unë jam Zoti.</span> <span class="verse"><a name="9">9</a>Por në rast se profeti lë të mashtrohet dhe thotë ndonjë fjalë, unë, Zoti e kam bërë për vete këtë profet; do të shtrij dorën pastaj kundër tij dhe do ta shkatërroj në mes të popullit tim të Izraelit.</span> <span class="verse"><a name="10">10</a>Që të dy do të vuajnë dënimin e paudhësisë së tyre; dënimi i profetit do të jetë i barabartë me dënimim e atij që e konsulton,</span> <span class="verse"><a name="11">11</a>me qëllim që ata të shtëpisë së Izraelit të mos shkojnë duke u endur larg meje, të mos ndoten më nga të gjitha shkeljet e tyre, por të jenë populli im dhe unë të jem Perëndia i tyre&quot;, thotë Zoti, Zoti.</span> <span class="verse"><a name="12">12</a>Fjala e Zotit mu drejtua akoma, duke thënë:</span> <span class="verse"><a name="13">13</a>&quot;Bir njeriu, në qoftë se një vend mëkaton kundër meje duke qenë vazhdimisht i pabesë, unë do të shtrij dorën time kundër tij, do t'i ndërpres përkrahjen e bukës, do t'i dërgoj kundra urinë dhe do të shfaros njerëzit dhe kafshët.</span> <span class="verse"><a name="14">14</a>Edhe sikur në mes tyre të ishin këta tre burra, Noeu, Danieli dhe Jobi, për shkak të drejtësisë së tyre do të shpëtonin vetëm veten e tyre&quot;, thotë Zoti, Zoti.</span> <span class="verse"><a name="15">15</a>&quot;Por në rast se do të bëja që nëpër këtë vend të kalonin kafshë të egra që ta shpopullonin dhe ai të bëhej një shkreti ku askush nuk do të kalonte për shkak të këtyre kafshëve,</span> <span class="verse"><a name="16">16</a>edhe sikur në mes tyre të ishin ata tre burra, ashtu siç është e vërtetë që unë rroj&quot;, thotë Zoti, Zoti, &quot;ata nuk do të shpëtonin as bijtë as bijat; do të shpëtonin vetëm veten e tyre, por vendi do të ishte një shkreti.</span> <span class="verse"><a name="17">17</a>Ose sikur të sillja shpatën kundër këtij vendi dhe të thoja: &quot;Le të kalojë shpata nëpër vend&quot;, dhe të shfaroste njerëz dhe kafshë,</span> <span class="verse"><a name="18">18</a>edhe sikur në mes tyre të ishin ata tre burra, ashtu siç është e vërtetë që unë rroj&quot;, thotë Zoti, Zoti, &quot;ata nuk do të shpëtonin as bijtë, as bijat e tyre, por vetëm veten e tyre.</span> <span class="verse"><a name="19">19</a>Ose sikur të dërgoja kundër atij vendi murtajën dhe të derdhja mbi të zemërimin tim duke bërë kërdinë dhe duke shfarosur njerëz dhe kafshë,</span> <span class="verse"><a name="20">20</a>edhe sikur në mes tyre të ishin Noeu, Danieli dhe Jobi, ashtu siç është e vërtetë që unë rroj&quot;, thotë Zoti, Zoti &quot;ata nuk do të shpëtonin as bijtë as bijat, për drejtësinë e tyre do të shpëtonin vetëm veten e tyre&quot;.</span> <span class="verse"><a name="21">21</a>Sepse kështu thotë Zoti, Zoti: &quot;E njëjta gjë do të ndodhë kur të dërgoj kundër Jeruzalemit katër gjykatësit e mi të tmerrshëm, shpatën, urinë, kafshët e egra dhe murtajën për të shfarosur njerëz dhe kafshë.</span> <span class="verse"><a name="22">22</a>Por ja, do të lihet një mbeturinë që do të çohet jashtë, bij dhe bija; ata do të vijnë tek ju dhe ju do të shikoni sjelljen e tyre dhe veprimet e tyre. Atëherë do të ngushëlloheni nga e keqja që solla  mbi Jeruzalemin, për të gjitha ato që  solla mbi të.</span> <span class="verse"><a name="23">23</a>Ata do t'ju ngushëllojnë kur do të shikoni sjelljen e tyre dhe veprimet e tyre. Kështu do të pranoni që jo pa të drejtë bëra atë që bëra në mes të tij&quot;, thotë Zoti, Zoti.</span> </p></div</div></div></body></html>