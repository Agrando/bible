<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 35</strong></div><p><span class="verse"><a name="1">1</a>Fjala e Zotit m'u drejtua përsëri, duke thënë:</span> <span class="verse"><a name="2">2</a>&quot;Bir njeriu, kthe fytyrën tënde nga mali Seir dhe profetizo kundër tij,</span> <span class="verse"><a name="3">3</a>dhe i thuaj: Kështu thotë Zoti, Zoti: Ja, unë jam kundër teje, o mal i Seirit. Do ta shtrij dorën time kundër teje dhe do të të kthej në një mjerim dhe në një shkreti.</span> <span class="verse"><a name="4">4</a>Do t'i kthej qytetet e tua në gërmadha dhe ti do të bëhesh një shkreti. Atëherë do të pranosh që unë jam Zoti.</span> <span class="verse"><a name="5">5</a>Sepse ti ke patur një armiqësi të vjetër dhe i ke dorëzuar bijtë e Izraelit në mëshirë të shpatës në kohën e fatkeqësisë së tyre, kur paudhësia e tyre kishte arritur kulmin.</span> <span class="verse"><a name="6">6</a>Ashtu siç është e vërtetë që unë rroj&quot;, thotë Zoti, Zoti, &quot;të ruaj për gjak dhe gjaku do të të ndjekë; duke qenë se nuk e ke urryer gjakun, gjaku do të të ndjekë.</span> <span class="verse"><a name="7">7</a>Kështu do ta katandis malin Seir në një mjerim dhe në një shkreti dhe do të shfaros ata që shkojnë dhe që vijnë.</span> <span class="verse"><a name="8">8</a>Do t'i mbush malet e tij me të vrarët e tij; në të gjitha kodrat e tua, në luginat e tua dhe në të gjitha përroskat e tua do të bien të vrarët nga shpata.</span> <span class="verse"><a name="9">9</a>Do të të katandis në një shkreti përjetë dhe qytetet e tua nuk do të banohen më; atëherë do të pranoni që unë jam Zoti.</span> <span class="verse"><a name="10">10</a>Sepse ke thënë: &quot;Këta dy kombe dhe këto dy vende do të jenë të mitë; ne do t'i zotërojmë&quot;, megjithëse aty ishte Zoti,</span> <span class="verse"><a name="11">11</a>ashtu siç është e vërtetë që unë rroj&quot;, thotë Zoti, Zoti, &quot;unë do të veproj me po atë zemërimin tënd dhe me xhelozinë që ke treguar në urrejtjen tënde kundër tyre dhe do të bëhem i njohur në mes tyre kur të të gjykoj.</span> <span class="verse"><a name="12">12</a>Ti atëherë do të pranosh që unë, Zoti, kam dëgjuar të gjitha fyerjet që ke shqiptuar kundër maleve të Izraelit, duke thënë: &quot;Janë të shkretuar; na janë dhënë neve për ti gllabëruar&quot;.</span> <span class="verse"><a name="13">13</a>Me gojën tuaj jeni mburrur kundër meje dhe i keni shumuar fjalët tuaja kundër meje, kam dëgjuar çdo gjë&quot;.</span> <span class="verse"><a name="14">14</a>Kështu thotë Zoti, Zoti: &quot;Kur gjithë toka do të gëzohet, unë do të të katandis në shkreti.</span> <span class="verse"><a name="15">15</a>Me qenë se u gëzove që trashëgimia e shtëpisë së Izraelit ishte katandisur në shkreti, unë do të veproj kështu me ty: do të bëhesh i shkretë, o mal i Seirit, madje edhe tërë Edomi. Atëherë do të pranojnë që unë jam Zoti&quot;.</span> </p></div</div></div></body></html>