<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 3</strong></div><p><span class="verse"><a name="1">1</a>Pastaj më tha: &quot;O bir njeriu, ha atë që gjen, ha këtë rrotull, pastaj shko dhe foli shtëpisë së Izraelit&quot;.</span> <span class="verse"><a name="2">2</a>Kështu unë hapa gojën dhe ai më vuri që të ha atë rrotull.</span> <span class="verse"><a name="3">3</a>Pastaj më tha: &quot;O bir njeriu, ushqeje barkun tënd dhe mbushi zorrët e tua me këtë rrotull që po të jap&quot;. Kështu unë e hëngra dhe u bë në gojën time i ëmbël si mjaltë.</span> <span class="verse"><a name="4">4</a>Më tha akoma: &quot;O bir njeriu, nisu, shko në shtëpinë e Izraelit, u trego atyre fjalët e mia,</span> <span class="verse"><a name="5">5</a>sepse nuk je dërguar te një popull me një të folur të errët dhe një gjuhë të vështirë, por në shtëpinë e Izraelit,</span> <span class="verse"><a name="6">6</a>jo te shumë popuj me një të folur të errët dhe një gjuhë të vështirë, fjalët e të cilëve ti nuk i kupton. Me siguri, po të të kisha dërguar tek ata, do të të kishin dëgjuar.</span> <span class="verse"><a name="7">7</a>Por shtëpia e Izraelit nuk do të dojë të të dëgjojë, sepse nuk duan të më dëgjojnë mua. Në fakt tërë shtëpia e Izraelit e ka ballin të fortë dhe zemrën kryeneçe.</span> <span class="verse"><a name="8">8</a>Ja, unë e bëra fytyrën tënde të fortë kundër fytyrës së tyre dhe e bëra ballin tënd të fortë kundër ballit të tyre.</span> <span class="verse"><a name="9">9</a>Unë e bëra ballin tënd si një diamant, më të fortë se stralli; mos ki frikë prej tyre, mos u tremb nga ata, sepse janë një shtëpi rebele&quot;.</span> <span class="verse"><a name="10">10</a>Pastaj më tha: &quot;Bir njeriu, prano në zemrën tënde tërë fjalët që do të të them dhe dëgjoji me veshët e tua.</span> <span class="verse"><a name="11">11</a>Dhe nisu, shko te ata që janë në robëri, te bijtë e popullit tënd, folu dhe u thuaj: &quot;Kështu thotë Zoti, Zoti&quot;, edhe sikur të të dëgjojnë ose të refuzojnë të të dëgjojnë&quot;.</span> <span class="verse"><a name="12">12</a>Pastaj Fryma më ngriti dhe dëgjova prapa meje zhurmën e një potereje të madhe që thoshte: &quot;E bekuar qoftë lavdia e Zotit nga banesa e tij!&quot;.</span> <span class="verse"><a name="13">13</a>Dëgjova gjithashtu zhurmën e krahëve të qenieve të gjalla që përplaseshin njëra kundrejt tjetrës, zhurmën e rrotave pranë tyre dhe zhurmën e një potereje të madhe.</span> <span class="verse"><a name="14">14</a>Kështu Fryma më ngriti dhe më mori me vete; dhe unë shkova plot trishtim me indinjatën e frymës time; por dora e Zotit ishte e fortë mbi mua.</span> <span class="verse"><a name="15">15</a>Kështu arrita te ata që ishin në robëri në Tel-abib pranë lumit Kebar dhe u ndala atje ku ata banonin, qëndrova i hutuar shtatë ditë në mes tyre.</span> <span class="verse"><a name="16">16</a>Në mbarim të shtatë ditëve ndodhi që fjala e Zotit m'u drejtua, duke thënë:</span> <span class="verse"><a name="17">17</a>&quot;Bir njeriu, të kam caktuar si roje për shtëpinë e Izraelit; kur të dëgjosh ndonjë fjalë nga goja ime, do t'i lajmërosh nga ana ime.</span> <span class="verse"><a name="18">18</a>Në rast se unë i them të pabesit: &quot;Me siguri ke për të vdekur&quot;, dhe ti nuk e njofton dhe nuk flet për ta lajmëruar të pabesin që të braktisë rrugën e tij të keqe për të shpëtuar jetën e tij, ai i  pabesë do të vdesë në paudhësinë e tij, por  unë do të kërkoj llogari prej teje për gjakun e tij.</span> <span class="verse"><a name="19">19</a>Por në qoftë se ti e lajmëron të pabesin dhe ai nuk heq dorë nga pabesia e tij dhe nga jeta e tij e keqe, ai do të vdesë në paudhësinë e tij, por ti do ta kesh shpëtuar shpirtin tënd.</span> <span class="verse"><a name="20">20</a>Por në qoftë se më pas një njeri i drejtë heq dorë nga ndershmëria e tij dhe kryen paudhësi, unë do ti vë një pengesë përpara dhe ai do të vdesë; sepse ti nuk e ke lajmëruar dhe ai do të vdesë në  mëkatin e tij, dhe gjërat e drejta që ai ka  bërë, nuk do të kujtohen më, por unë do t'i kërkoj llogari dorës sate për gjakun e tij.</span> <span class="verse"><a name="21">21</a>Por në rast se ti njofton të drejtin që të mos mëkatojë dhe ai nuk mëkaton, ai me siguri do të jetojë sepse u paralajmërua, dhe ti do të kesh shpëtuar shpirtin tënd&quot;.</span> <span class="verse"><a name="22">22</a>Atje, pra, ishte dora e Zotit mbi mua dhe më tha: &quot;Ngrihu, dil në fushë dhe atje unë do të flas&quot;.</span> <span class="verse"><a name="23">23</a>Kështu u çova dhe dola në fushë, dhe atje ishte lavdia e Zotit, ashtu si lavdia që kisha parë pranë lumit Kebar, dhe unë rashë mbi fytyrë.</span> <span class="verse"><a name="24">24</a>Por Fryma hyri te unë, më bëri të çohem më këmbë dhe më foli duke thënë: &quot;Shko, mbyllu në shtëpinë tënde.</span> <span class="verse"><a name="25">25</a>Dhe ja, o bir njeriu, ty do të vihet litarë, me ato do të lidhin dhe kështu nuk do të kesh mundësi të dalësh në mes tyre.</span> <span class="verse"><a name="26">26</a>Unë do të bëj që gjuha jote të ngjitet në qiellzën tënde dhe do të mbetesh memec, kështu nuk do të jesh më për ta dikush që i qorton, sepse janë një shtëpi rebele.</span> <span class="verse"><a name="27">27</a>Por kur do të të flas, do të të hapë gojën dhe ti do t'u thuash atyre: &quot;Kështu thotë Zoti, Zoti&quot;. Ai që do të dëgjojë le të dëgjojë; dhe ai që refuzon të dëgjojë, le të refuzojë, sepse janë një shtëpi rebele&quot;.</span> </p></div</div></div></body></html>