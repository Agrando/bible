<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 33</strong></div><p><span class="verse"><a name="1">1</a>Fjala e Zotit m'u drejtua, duke thënë:</span> <span class="verse"><a name="2">2</a>&quot;Bir njeriu, folu bijve të popullit tënd dhe u thuaj atyre: Kur të sjell shpatën kundër një vendi dhe populli i atij vendi merr një burrë nga kufijtë e tij dhe e vë si sogjetar,</span> <span class="verse"><a name="3">3</a>në rast se e sheh shpatën që vjen kundër vendit, dhe i bie borisë dhe lajmëron popullin,</span> <span class="verse"><a name="4">4</a>kushdo që dëgjon borinë, por nuk i vë veshin paralajmërimit, në rast se shpata vjen dhe e merr me vete, gjaku i tij do të bjerë mbi kokën e vet.</span> <span class="verse"><a name="5">5</a>Ai ka dëgjuar zërin e borisë, por nuk i ka vënë veshin paralajmërimit, gjakun e tij do ta ketë mbi vete. Por ai që ka marrë parasysh paralajmërimin, do të shpëtojë jetën e tij.</span> <span class="verse"><a name="6">6</a>Por në rast se sogjetari sheh shpatën që po vjen dhe nuk i bie borisë për të paralajmëruar popullin, dhe shpata vjen dhe merr me vete ndonjë prej tyre, ky do të çohet tutje për shkak të paudhësisë  së tij, por për gjakun e tij do t'i kërkoj  llogari sogjetarit.</span> <span class="verse"><a name="7">7</a>Kështu, o bir njeriu, të kam vendosur si roje për shtëpinë e Izraelit; prandaj dëgjo fjalën e gojës sime dhe i lajmëro nga ana ime.</span> <span class="verse"><a name="8">8</a>Kur i them të pabesit: &quot;I pabesë, ti do të vdesësh me siguri&quot;, dhe ti nuk flet për të paralajmëruar të pabesin që të largohet nga rruga e tij, ai i pabesë do të vdesë për shkak të paudhësisë së tij,  por për gjakun e tij do t'i kërkojë llogari  dorës sate.</span> <span class="verse"><a name="9">9</a>Por në rast se ti e paralajmëron të pabesin që të largohet nga rruga e tij dhe ai nuk largohet prej saj, ai do të vdesë për shkak të paudhësisë së tij, por ti do ta shpëtosh shpirtin tënd.</span> <span class="verse"><a name="10">10</a>Tani, bir njeriu, i thuaj shtëpisë së Izraelit: Ju thoni kështu: &quot;Në rast se shkeljet tona dhe mëkatet tona janë mbi ne dhe për shkak të tyre vuajmë, si do të mund të jetojmë?&quot;.</span> <span class="verse"><a name="11">11</a>U thuaj atyre: Ashtu siç është e vërtetë që unë rroj&quot;, thotë Zoti, Zoti, &quot;unë nuk kënaqem me vdekjen e të pabesit, por që i pabesi të ndryshojë rrugën e tij dhe të jetojë; konvertohuni, konvertohuni  nga rrugët tuaja të këqija. Pse vallë duhet  të vdisni, o shtëpi e Izraelit?</span> <span class="verse"><a name="12">12</a>Prandaj ti, bir njeriu, u thuaj bijve të popullit tënd: Drejtësia e të drejtit nuk do ta shpëtojë atë ditën e mëkatit të tij; po kështu pabesia e të pabesit nuk do ta rrëzojë ditën kur ai të largohet  nga pabesia e tij, dhe i drejti nuk do të  mund të jetojë për shkak të drejtësisë së tij ditën që do të kryejë mëkate.</span> <span class="verse"><a name="13">13</a>Kur i them të drejtit që ke për të jetuar me siguri, në rast se ka besim në drejtësinë e vet dhe kryen paudhësinë, tërë veprimet e tij të drejta nuk do të kujtohen më, por ai do të vdesë për shkak të paudhësisë që ka kryer.</span> <span class="verse"><a name="14">14</a>Përkundrazi, kur i them të pabesit: &quot;Ti me siguri do të vdesësh&quot;, në rast se ai largohet nga mëkati i tij dhe kryen atë që është e ndershme dhe e drejtë,</span> <span class="verse"><a name="15">15</a>në rast se i pabesi kthen pengun, kthen atë që ka vjedhur dhe ecën sipas statuteve të jetës, pa kryer paudhësi, ai me siguri ka për të jetuar, nuk ka për të vdekur.</span> <span class="verse"><a name="16">16</a>Asnjë nga mëkatet e kryera prej tij nuk do të kujtohet kundër tij; ai ka bërë atë që është e ndershme dhe e drejtë dhe me siguri ka për të jetuar.</span> <span class="verse"><a name="17">17</a>Por bijt e popullit tënd thonë: &quot;Rruga e Zotit nuk është e drejtë&quot;, ndërsa është rruga e tyre që nuk është e drejtë.</span> <span class="verse"><a name="18">18</a>Kur i drejti largohet nga drejtësia e tij dhe kryen paudhësi, për këtë ai do të vdesë.</span> <span class="verse"><a name="19">19</a>Përkundrazi kur i pabesi largohet nga pabesia e tij dhe kryen atë që është e ndershme dhe e drejtë, ai do të jetojë.</span> <span class="verse"><a name="20">20</a>Megjithatë ju thoni: &quot;Rruga e Zotit nuk është e drejtë&quot;. Unë do ta gjykoj secilin prej jush sipas rrugëve që ndjek, o shtëpi e Izraelit&quot;.</span> <span class="verse"><a name="21">21</a>Vitin e dymbëdhjetë të robërisë sonë, muajin e dhjetë, ditën e pestë të muajit, ndodhi që arriti tek unë një i ikur nga Jeruzalemi dhe më tha: &quot;Qyteti është pushtuar&quot;.</span> <span class="verse"><a name="22">22</a>Një mbrëmje para se të vinte ikanaku, dora e Zotit u vu mbi mua dhe më kishte hapur gojën kështu, kur në mëngjes ai arriti tek unë, goja ime mbeti e hapur dhe nuk qeshë më memec.</span> <span class="verse"><a name="23">23</a>Fjala e Zotit m'u drejtua pastaj, duke thënë:</span> <span class="verse"><a name="24">24</a>&quot;Bir njeriu, banorët e këtyre rrënojave në vendin e Izraelit thonë: &quot;Abrahami ishte vetëm dhe pati zotërimin e vendit, por ne jemi shumë dhe zotërimi i vendit na jepet neve&quot;.</span> <span class="verse"><a name="25">25</a>Prandaj u thuaj atyre: Kështu thotë Zoti, Zoti: Ju hani mishin me gjakun, ngrini sytë nga idhujt tuaj, derdhni gjak dhe dëshironi të zotëroni vendin.</span> <span class="verse"><a name="26">26</a>Ju mbështeteni te shpata juaj, kryeni gjëra të neveritshme, secili ndot gruan e fqinjit të tij dhe dëshironi të zotëroni vendin.</span> <span class="verse"><a name="27">27</a>U thuaj kështu atyre: Kështu thotë Zoti, Zoti: Ashtu siç është e vërtetë që unë rroj, ata që banojnë midis atyre rrënojave do të vriten nga shpata, ata që janë në fushë të hapur do t'ua jap për të  ngrënë kafshëve dhe ata që janë në fortesa  dhe në shpella do të vdesin nga murtaja.</span> <span class="verse"><a name="28">28</a>Do ta katandis vendin në një mjerim dhe në shkreti, kryelartësia e forcës së tij do të ligështohet dhe kështu malet e Izraelit do të jenë aq të shkretuar sa që askush nuk do të kalojë më andej.</span> <span class="verse"><a name="29">29</a>Do të pranojnë që unë jam Zoti, kur ta kem katandisur vendin në mjerim dhe në shkreti për shkak të të gjitha gjërave të neveritshme që kanë kryer.</span> <span class="verse"><a name="30">30</a>Sa për ty, bir njeriu, bijtë e popullit tënd flasin për ty pranë mureve dhe te pragu i shtëpive të tyre, i flasin njeri tjetrit, duke i thënë secili vëllait të tij: &quot;Eja të dëgjosh cila është fjala që vjen nga Zoti&quot;.</span> <span class="verse"><a name="31">31</a>Kështu vijnë te ti ashtu si bën njerëzia, ulen para teje ashtu si bën populli im dhe dëgjojnë fjalët e tua, por nuk i vënë në praktikë; me gojën e tyre, pra, tregojnë dashuri të madhe, por zemra e tyre shkon pas fitimit të tyre të padrejtë.</span> <span class="verse"><a name="32">32</a>Ja, ti je për ta si një këngë dashurie e dikujt që ka një zë të bukur dhe di t'i bjerë mirë një vegle; ata dëgjojnë fjalët e tua, por nuk i vënë në praktikë.</span> <span class="verse"><a name="33">33</a>Dhe ja kur të ndodhë ajo gjë (dhe ja që po ndodh) do të pranojnë që në mes tyre ka pasur një profet&quot;.</span> </p></div</div></div></body></html>