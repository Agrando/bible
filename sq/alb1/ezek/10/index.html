<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 10</strong></div><p><span class="verse"><a name="1">1</a>Unë po shikoja dhe ja, mbi kupën qiellore që ishte mbi kryet e kerubinëve, dukej mbi ta një si gur safiri që i përngjante nga forma një froni.</span> <span class="verse"><a name="2">2</a>Zoti i foli pastaj njeriut të veshur me rroba liri dhe i tha: &quot;Shko midis rrotave poshtë kerubinit, mbushi duart me qymyr të ndezur që është midis kerubinëve dhe përhapi mbi qytetin&quot;. Dhe ai shkoi, ndërsa unë shikoja.</span> <span class="verse"><a name="3">3</a>Kur hyri ai njeri, kerubinët rrinin në të djathtë të tempullit dhe reja mbushte oborrin e brendshëm.</span> <span class="verse"><a name="4">4</a>Pastaj lavdia e Zotit u ngrit mbi kerubinin duke lëvizur drejt pragut të tempullit; atëherë tempulli u mbush me renë dhe oborri u mbush me shkëlqimin e lavdisë të Zotit.</span> <span class="verse"><a name="5">5</a>Zhurma e krahëve të kerubinëve u dëgjua deri në oborrin e jashtëm, ashtu si zëri i Perëndisë të plotfuqishëm kur flet.</span> <span class="verse"><a name="6">6</a>Kur Zoti e urdhëroi njeriun e veshur me rroba liri, duke thënë: &quot;Merr zjarrin midis rrotave që ndodhen ndër kerubinë&quot;, ai shkoi të ndalet pranë një rrote.</span> <span class="verse"><a name="7">7</a>Atëherë një kerubin shtriu dorën midis kerubinëve drejt zjarrit që ishte mes tyre, e mori dhe e vuri në duart e njeriut të veshur me rroba liri, që e pranoi dhe doli.</span> <span class="verse"><a name="8">8</a>Kerubinët dukeshin sikur kishin formën e dorës së njeriut poshtë krahëve.</span> <span class="verse"><a name="9">9</a>Shikova akoma dhe ja, në krah të kerubinëve kishte katër rrota, një rrotë përbri çdo kerubini dhe një rrotë tjetër për çdo kerubin tjetër; rrotat kishin pamjen e një guri të topazit.</span> <span class="verse"><a name="10">10</a>Dukej sikur që të katra kishin po atë formë, sikur një rrotë të ishte në mes të tjetrës.</span> <span class="verse"><a name="11">11</a>Kur lëviznin, shkonin nga një prej katër drejtimeve të tyre dhe, duke shkuar, nuk silleshin, por ndiqnin drejtimin që kishte marrë koka e tyre dhe, duke shkuar, nuk silleshin.</span> <span class="verse"><a name="12">12</a>Tërë trupi i tyre, kurrizi i tyre, duart e tyre, krahët e tyre ishin plot me sy rreth e qark, po, edhe vetë rrotat që kishin të katër.</span> <span class="verse"><a name="13">13</a>Unë dëgjova që rrotat quheshin &quot;Turbina&quot;.</span> <span class="verse"><a name="14">14</a>Çdo kerubin kishte katër fytyra; fytyra e parë ishte fytyra e kerubinit, fytyra e dytë ishte fytyra e njeriut, fytyra e tretë fytyra e luanit dhe fytyra e katërt ajo e shqiponjës.</span> <span class="verse"><a name="15">15</a>Pastaj kerubinët u ngritën. Ata ishin po ato qenie të gjalla që kisha parë pranë lumit Kebar.</span> <span class="verse"><a name="16">16</a>Kur kerubinët lëviznin, edhe rrotat lëviznin nga ana e tyre; dhe kur kerubinët hapnin fletët për t'u ngritur nga toka, rrotat nuk largoheshin nga krahu i tyre.</span> <span class="verse"><a name="17">17</a>Kur ata ndaleshin, ndaleshin edhe ato; kur ata ngriheshin, ngriheshin edhe ato bashkë me ta, sepse fryma e qënieve të gjalla ishte ndër ta.</span> <span class="verse"><a name="18">18</a>Lavdia e Zotit u largua pastaj nga pragu i tempullit dhe u ndal te kerubinët.</span> <span class="verse"><a name="19">19</a>Pastaj kerubinët i hapën krahët e tyre dhe u ngritën nga toka para syve të mi; ndërsa po largoheshin edhe rrotat ishin pranë tyre. U ndalën pastaj te hyrja e portës që shikonte nga lindja e shtëpisë  të Zotit, ndërsa lavdia e Perëndisë të  Izraelit qëndronte lart mbi ta.</span> <span class="verse"><a name="20">20</a>Ishin po ato qenie të gjalla që kisha parë nën Perëndinë e Izraelit pranë lumit Kebar dhe njoha që ishin kerubinë.</span> <span class="verse"><a name="21">21</a>Secili prej tyre kishte katër fytyra, secili katër krahë dhe poshtë krahëve të tyre dilte forma e dorës së njeriut.</span> <span class="verse"><a name="22">22</a>Sa për pamjen e fytyrave të tyre, ishin po ato fytyra që kisha parë pranë lumit Kebar; ishin po ato shëmbëlltyra dhe po ata kerubinë. Secili shkonte drejt para tij.</span> </p></div</div></div></body></html>