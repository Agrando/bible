<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 9</strong></div><p><span class="verse"><a name="1">1</a>Pastaj bërtiti me zë të lartë në veshët e mi, duke thënë: &quot;Të afrohen ata që do të ndëshkojnë qytetin, secili me armën e tij të shkatërrimit në dorë&quot;.</span> <span class="verse"><a name="2">2</a>Dhe ja ku erdhën nga drejtimi i portës së sipërme që shikon nga veriu gjashtë burra, secili me armën e tij të shfarosjes në dorë. Në mes tyre ishte një burrë me rroba prej liri, që kishte një kallamar  shkruesi prej briri në krah. Me të arritur,  ata u ndalën pranë altarit prej bronzi.</span> <span class="verse"><a name="3">3</a>Atëherë lavdia e Perëndisë të Izraelit u ngrit nga kerubini mbi të cilin rrinte, dhe u drejtua nga pragu i tempullit. Ajo thirri njeriun e veshur me rroba liri, që kishte kallamarin prej briri të shkruesit në krah,</span> <span class="verse"><a name="4">4</a>dhe Zoti tha: &quot;Kalo në mes të qytetit, në mes të Jeruzalemit, dhe bëj një shenjë mbi ballin e njerëzve që psherëtijnë dhe vajtojnë për të gjitha gjërat që kryhen në mes tij&quot;.</span> <span class="verse"><a name="5">5</a>Dhe të tjerëve u tha, në mënyrë që unë ta dëgjoja: &quot;Kaloni nëpër qytet pas tij dhe goditni; syrit tuaj të mos i vijë keq dhe mos kini mëshirë aspak.</span> <span class="verse"><a name="6">6</a>Vritni deri në shfarosje pleq, të rinj, virgjiresha, fëmijë dhe gra, por mos u afroni asnjerit mbi të cilin është shenja; filloni nga shenjtërorja ime&quot;. Kështu ata filluan me pleqtë që ishin para tempullit.</span> <span class="verse"><a name="7">7</a>Pastaj u tha atyre: &quot;Ndotni tempullin dhe mbushni oborret me të vrarë. Dilni!&quot;. Atëherë ata dolën dhe bënë kërdinë në qytet.</span> <span class="verse"><a name="8">8</a>Ndërsa ata po bënin kërdi dhe unë kisha mbetur vetëm, rashë me fytyrë dhe bërtita, duke thënë: &quot;Oh, Zot, Zot, a do ta shkatërrosh ti tërë mbetjen e Izraelit, duke e zbrazur tërbimin tënd mbi Jeruzalemin?&quot;.</span> <span class="verse"><a name="9">9</a>Ai m'u përgjigj: &quot;Paudhësia e shtëpisë së Izraelit dhe asaj të Judës është jashtëzakonisht e madhe; vendi është plot gjak dhe qyteti plot me korrupsion. Në fakt thonë: &quot;Zoti e ka braktisur vendin, Zoti nuk shikon&quot;.</span> <span class="verse"><a name="10">10</a>Prandaj edhe syrit tim nuk do t'i vijë keq dhe nuk do të kem aspak mëshirë, por do të bëj që t'u bjerë mbi kokë sjellja e tyre&quot;.</span> <span class="verse"><a name="11">11</a>Dhe ja, njeriu i veshur me rroba liri, që kishte një kallamar prej briri si shkrues në krah, bëri raportimin e tij, duke thënë: &quot;Veprova ashtu si më urdhërove&quot;.</span> </p></div</div></div></body></html>