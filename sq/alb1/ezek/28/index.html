<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 28</strong></div><p><span class="verse"><a name="1">1</a>Fjala e Zotit mu drejtua, duke thënë:</span> <span class="verse"><a name="2">2</a>&quot;Bir njeriu, i thuaj princit të Tiros: Kështu thotë Zoti, Zoti: Duke qenë se zemra jote është ngritur dhe ke thënë: &quot;Unë jam një perëndi; unë ulem mbi një fron perëndish në zemrën e deteve&quot;, ndërsa  je një njeri dhe jo një perëndi, ndonëse e ke  bërë zemrën tënde si zemrën e Perëndisë.</span> <span class="verse"><a name="3">3</a>Ja, ti je më i urtë se Danieli, asnjë sekret nuk mbetet i fshehur për ty.</span> <span class="verse"><a name="4">4</a>Me diturinë tënde dhe zgjuarësinë tënde ke grumbulluar pasuri dhe ke mbledhur ar dhe argjend në thesaret e tua;</span> <span class="verse"><a name="5">5</a>me diturinë tënde të madhe, me tregtinë tënde ke rritur pasuritë e tua, dhe për shkak të pasurive të tua zemra jote është ngritur&quot;.</span> <span class="verse"><a name="6">6</a>Për këtë arsye kështu thotë Zoti, Zoti: &quot;Me qenë se e ke bërë zemrën tënde si zemrën e Perëndisë,</span> <span class="verse"><a name="7">7</a>prandaj ja, unë do të sjell kundër teje kombet më të tmerrshme; këta do të zhveshin shpatat e tyre kundër shkëlqimit të diturisë sate dhe do të ndotin bukurinë tënde.</span> <span class="verse"><a name="8">8</a>Do të të zbresin në gropë dhe ti do të vdesësh nga vdekja e atyre që janë shpuar në zemër të deteve.</span> <span class="verse"><a name="9">9</a>A do të vazhdosh të thuash: &quot;Unë jam një perëndi&quot;, përpara atij që do të të vrasë? Por do të jesh një njeri dhe jo një zot në duart e atij që do të të shpojë.</span> <span class="verse"><a name="10">10</a>Ti do të vdesësh nga vdekja e të parrethprerëve, nga dora e huaj, sepse unë fola&quot;, thotë Zoti, Zoti.</span> <span class="verse"><a name="11">11</a>Fjala e Zotit m'u drejtua, duke thënë:</span> <span class="verse"><a name="12">12</a>&quot;Bir njeriu ngri një vajtim për mbretin e Tiros dhe i thuaj: Kështu thotë Zoti, Zoti: Ti ishe vula e përsosmërisë, tërë dituri dhe i përsosur nga bukuria.</span> <span class="verse"><a name="13">13</a>Ishe në Eden, në kopshtin e Perëndisë; ishte mbuluar me lloj lloj gurësh të çmuar: rubina, topaze, diamante, krizolit oniks, diaspre, safire, karbonke, smeralde dhe ar; punimi i dajreve të tua dhe  i flauteve të tua u përgatit për ty ditën që  ti u krijove.</span> <span class="verse"><a name="14">14</a>Ti ishe një kerubin i vajosur, një mbrojtës. Unë të kisha vënë në malin e shenjtë të Perëndisë dhe ti ecje në mes gurësh zjarri.</span> <span class="verse"><a name="15">15</a>Ti ishe i përsosur në rrugët e tua qysh nga dita që u krijove, deri sa nuk u zbulua te ti çoroditja.</span> <span class="verse"><a name="16">16</a>Nga shkaku i bollëkut të tregtisë sate, u mbushe me dhunë dhe mëkatove; prandaj të kam përzënë si një profan nga mali i Perëndisë dhe të kam shkatërruar, o kerubin mbrojtës në mes gurësh zjarri.</span> <span class="verse"><a name="17">17</a>Zemra jote ishte ngritur për bukurinë tënde; ke korruptuar diturinë tënde për shkak të shkëlqimit tënd. Unë po të hedh për tokë, po të vë përpara mbretërve, me qëllim që të të shohin.</span> <span class="verse"><a name="18">18</a>Në morinë e paudhësive të tua, me ligësinë e tregtisë sate ke përdhosur shenjtëroret e tua. Prandaj nxora nga mesi yt një zjarr që të ka gllabëruar, dhe të kam katandisur në hi mbi tokë përpara syve të atyre që të shikonin.</span> <span class="verse"><a name="19">19</a>Tërë ata që të njihnin ndër popujt mbeten të habitur prej teje; je bërë objekt tmerri dhe nuk do të ekzistosh kurrë më&quot;.</span> <span class="verse"><a name="20">20</a>Fjala e Zotit m'u drejtua, duke thënë:</span> <span class="verse"><a name="21">21</a>&quot;Bir njeriu, kthe fytyrën drejt Sidonit dhe profetizo kundër tij,</span> <span class="verse"><a name="22">22</a>dhe thuaj: Kështu thotë Zoti, Zoti: Ja, unë jam kundër teje, o Sidon, dhe do të përvëlohem në mes teje. Do të pranojnë që unë jam Zoti, kur do të zbatoj në mes të tij gjykimet e mia dhe do të shënjtërohem tek ai.</span> <span class="verse"><a name="23">23</a>Do të dërgoj mbi të murtajën dhe gjak në rrugët e tij; në mes të tij do të bien të vrarët nga shpata, dërguar nga çdo anë kundër saj. Atëherë do të pranojnë që unë jam Zoti.</span> <span class="verse"><a name="24">24</a>Dhe nuk do të ketë më për shtëpinë e Izraelit asnjë gjemb apo ferrë që midis gjithë fqinjve të tij që e përçmojnë. Atëherë do të pranojnë që unë jam Zoti, Zoti&quot;.</span> <span class="verse"><a name="25">25</a>Kështu thotë Zoti, Zoti: &quot;Kur të kem grumbulluar ata të shtëpisë së Izraelit nga mesi i popujve ndër të cilët janë shpërndarë dhe të shenjtërohem tek ata në sytë e kombeve, ata do të banojnë në vendin e tyre, që i dhashë shërbëtorit Jakob.</span> <span class="verse"><a name="26">26</a>Do të banojnë të sigurt, do të ndërtojnë shtëpi dhe do të mbjellin vreshta; po, do të banojnë të sigurt, kur do të zbatoj gjykimet e mia mbi të gjithë ata që i përçmojnë. Atëherë do të pranojnë që unë jam Zoti, Perëndia i tyre&quot;.</span> </p></div</div></div></body></html>