<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 34</strong></div><p><span class="verse"><a name="1">1</a>Fjala e Zotit m'u drejtua përsëri, duke thënë:</span> <span class="verse"><a name="2">2</a>&quot;Bir njeriu, profetizo kundër barinjve të Izraelit; profetizo dhe u thuaj atyre barijve: Kështu thotë Zoti, Zoti: Mjerë barinjtë e Izraelit që kullotin veten e tyre! A nuk duhet përkundrazi të kullosin kopenë?</span> <span class="verse"><a name="3">3</a>Ju hani yndyrën, visheni me leshin, vritni delet e majme, por nuk e kullotni kopenë.</span> <span class="verse"><a name="4">4</a>Nuk i keni forcuar delet e dobëta, nuk jeni kujdesur për të sëmurën, nuk keni fashuar atë të plagosurën, nuk e keni rikthyer në shtëpi të hutuarën dhe nuk e keni kërkuar të humburën, por keni sunduar mbi to me forcë dhe ashpërsi.</span> <span class="verse"><a name="5">5</a>Kështu ato, për mungesë bariu, janë shpërndarë, janë bërë pre e të gjitha bishave të fushës dhe kanë humbur.</span> <span class="verse"><a name="6">6</a>Delet e mia po enden nëpër tërë malet dhe mbi çdo kodrinë të lartë; po, delet e mija janë përhapur mbi gjithë faqen e vendit dhe askush nuk ka shkuar t'i kërkojë ato as nuk tregoi kujdes&quot;.</span> <span class="verse"><a name="7">7</a>Prandaj, o barinj, dëgjoni fjalën e Zotit:</span> <span class="verse"><a name="8">8</a>Ashtu siç është e vërtetë që unë rroj&quot;, thotë Zoti, Zoti, &quot;duke qenë se delet e mija janë bërë një pre, delet e mia i hanë të gjitha bishat e fushave për mungesë të një bariu dhe sepse barinjtë e mi  nuk kanë vajtur ti kërkojnë delet e mia, por  barinjtë kanë kullotur për veten e tyre dhe nuk kanë kullotur delet e mia&quot;.</span> <span class="verse"><a name="9">9</a>Prandaj, o barinj, dëgjoni fjalën e Zotit:</span> <span class="verse"><a name="10">10</a>Kështu thotë Zoti, Zoti: &quot;Ja, unë jam kundër barinjve; do t'u kërkoj llogari për delet e mia dhe nuk do t'i lë t'i kullotin delet. Barinjtë nuk do të kullotin më veten e tyre, sepse do t'u heq nga  goja e tyre delet e mia dhe nuk do të jenë më  ushqimi i tyre.</span> <span class="verse"><a name="11">11</a>Sepse kështu thotë Zoti, Zoti: &quot;Ja, unë vetë do të shkoj të kërkoj delet e mia dhe do të kujdesem.</span> <span class="verse"><a name="12">12</a>Ashtu si bariu kujdeset për kopenë e tij kur ndodhet në mes të deleve të tij, të shpërndara, kështu unë do të kujdesem për delet e mia dhe do t'i heq nga të gjitha vendet ku janë shpërndarë në një ditë me re dhe errësirë të dendur.</span> <span class="verse"><a name="13">13</a>Do t'i nxjerr nga popujt dhe do t'i mbledh nga vende të ndryshme; do t'i çoj përsëri në tokën e tyre dhe do t'i kullot në malet e Izraelit, gjatë rrjedhave ujore dhe në tërë vendet e banuara të vendit.</span> <span class="verse"><a name="14">14</a>Do t'i kullot në kullota të mira dhe vatha e tyre do të jetë në malet e larta të Izraelit; atje do të pushojnë në një vathë dhe do të kullotin në kullota të pasura në malet e Izraelit.</span> <span class="verse"><a name="15">15</a>&quot;Unë vetë do t'i kullot delet e mia dhe do t'i bëj të pushojnë&quot;, thotë Zoti, Zoti.</span> <span class="verse"><a name="16">16</a>&quot;Unë do të kërkoj të humburën, do ta kthej të hutuarën, do t'i lidh plagën, do ta forcoj të sëmurën, por do të shkatërroj të majmen dhe të fortën; do t'i kullot me drejtësi.</span> <span class="verse"><a name="17">17</a>Sa për ju, o delet e mia&quot;, kështu thotë Zoti, Zoti, &quot;ja, unë do të gjykoj midis dele e dele, midis deshëve dhe cjepve.</span> <span class="verse"><a name="18">18</a>Ju duket gjë e vogël të kullotësh në një kullotë të mirë dhe pastaj të shkelësh me këmbë atë që mbetet nga kullota juaj, ose të pish ujra të pastra dhe pastaj të turbullosh me këmbë atë që mbetet?</span> <span class="verse"><a name="19">19</a>Kështu delet e mia duhet të hanë atë që kanë shkelur këmbët tuaja dhe duhet të pijnë atë që kanë turbulluar këmbët tuaja&quot;.</span> <span class="verse"><a name="20">20</a>Prandaj kështu u thotë atyre Zoti, Zoti: &quot;Ja, unë vetë do të gjykoj midis deles së dhjamur dhe deles së dobët.</span> <span class="verse"><a name="21">21</a>Duke qenë se ju keni shtyrë me ijë dhe me shpatull dhe u keni rënë me brirë të gjitha deleve të dobëta deri sa i shpërndatë rreth e rrotull,</span> <span class="verse"><a name="22">22</a>unë do t'i shpëtoj delet e mia dhe nuk do të bëhen më pre, dhe do të gjykoj midis dele e dele.</span> <span class="verse"><a name="23">23</a>Do të vendos mbi to një bari të vetëm që do t'i kullosë, shërbëtorin tim David. Ai do t'i kullosë dhe ka për të qenë bariu i tyre.</span> <span class="verse"><a name="24">24</a>Dhe unë, Zoti, do të jem Perëndia i tyre dhe shërbëtori im Davidi do të jetë princ në mes tyre. Unë, Zoti, fola.</span> <span class="verse"><a name="25">25</a>Do të vendos me to një besëlidhje paqeje dhe do të zhduk nga vendi kafshët e liga, kështu ato do të mund të rrinë të sigurta në shkretëtirë dhe të flenë nëpër pyje.</span> <span class="verse"><a name="26">26</a>Dhe do t'ua bëj të bekura vendet rreth kodrës sime; do të bëj të bjerë shiu në kohën e duhur, dhe do të jenë shira bekimi.</span> <span class="verse"><a name="27">27</a>Druri i fushës do të japë frytin e tij dhe toka do të japë prodhimet e saj. Ato do të jenë të sigurta në tokën e tyre dhe do të pranojnë që unë jam Zoti, kur do të këpus shufrat e zgjedhës së tyre  dhe do t'i çliroj nga dora e atyre që i mbanin  në skllavëri.</span> <span class="verse"><a name="28">28</a>Dhe nuk do të jenë më pre e kombeve as do t'i hanë më bishat e fushës, por do të qëndrojnë të sigurta dhe askush nuk ka për t'i trembur.</span> <span class="verse"><a name="29">29</a>Do ta bëj që të mbijë për ta një kopësht me famë të madhe; nuk do të konsumohen më nga uria në vend dhe nuk do të mbajnë më turpin e kombeve.</span> <span class="verse"><a name="30">30</a>Kështu ata do të pranojnë që unë, Zoti, Perëndia i tyre, jam me ta, dhe që ata, shtëpia e Izraelit, janë populli im&quot;, thotë Zoti, Zoti.</span> <span class="verse"><a name="31">31</a>&quot;Ju jeni delet e mia, delet e kullotës sime; jeni njerëz dhe unë jam Perëndia juaj&quot;, thotë Zoti.</span> </p></div</div></div></body></html>