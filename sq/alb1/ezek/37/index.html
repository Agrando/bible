<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 37</strong></div><p><span class="verse"><a name="1">1</a>Dora e Zotit u ndodh mbi mua, më çoi jashtë në Frymën e Zotit, dhe më lëshoi në mes të një lugine që ishte plot me kocka.</span> <span class="verse"><a name="2">2</a>Pastaj më bëri të kaloj afër tyre, rreth e qark; dhe ja, ishin në sasi të madhe mbi sipërfaqen e luginës; dhe ja, ishin shumë të thata.</span> <span class="verse"><a name="3">3</a>Më tha: &quot;Bir njeriu, a mund të rijetojnë këto kocka?&quot;. Unë u përgjigja: &quot;O Zot, o Zot, ti e di&quot;.</span> <span class="verse"><a name="4">4</a>Më tha akoma: &quot;Profetizo këtyre kockave dhe u thuaj atyre: Kocka të thata, dëgjoni fjalën e Zotit.</span> <span class="verse"><a name="5">5</a>Kështu ju thotë Zoti, Zoti, këtyre kockave: Ja, unë po fus te ju frymën dhe ju do të rijetoni.</span> <span class="verse"><a name="6">6</a>Do të vë mbi ju mishin, do t'ju mbuloj me lëkurë dhe do të shtie te ju frymën, dhe do të jetoni; atëherë do të pranoni që unë jam Zoti&quot;.</span> <span class="verse"><a name="7">7</a>Profetizova ashtu si më ishte urdhëruar; ndërsa profetizoja, pati një zhurmë; dhe ja një tronditje; pastaj kockat iu afruan njëra tjetrës.</span> <span class="verse"><a name="8">8</a>Ndërsa po shikoja, ja ku u rritën mbi ta dejet dhe mishi, që lëkura i mbuloi; por fryma nuk ishte tek ato.</span> <span class="verse"><a name="9">9</a>Atëherë ai më tha: &quot;Profetizoji frymës, profetizo bir njeriu dhe i thuaj frymës: Kështu thotë Zoti, Zoti: Frymë, eja nga të katër erërat dhe fryj mbi këta të vrarë, që të jetojnë&quot;.</span> <span class="verse"><a name="10">10</a>Kështu profetizova, si më kishte urdhëruar dhe shpirti hyri në to, dhe u kthyen në jetë dhe u ngritën më këmbë; ishte një ushtri e madhe, shumë e madhe.</span> <span class="verse"><a name="11">11</a>Pastaj më tha: &quot;Bir njeriu, këto kocka janë gjithë shtëpia e Izraelit. Ja, ato thonë: &quot;Kockat tona janë të thata, shpresa jonë është zhdukur dhe ne jemi të humbur&quot;.</span> <span class="verse"><a name="12">12</a>Prandaj profetizo dhe u thuaj atyre: Kështu thotë Zoti, Zoti: Ja, unë do të hap varret tuaja, do t'ju bëj të dilni nga varret tuaja, o populli im, do t'ju çoj përsëri në vendin e Izraelit.</span> <span class="verse"><a name="13">13</a>Do të pranoni që unë jam Zoti, kur të hap varret tuaja dhe t'ju bëj të dilni nga varret tuaja, o populli im.</span> <span class="verse"><a name="14">14</a>Do të shtie te ju Frymën tim dhe ju do të jetoni, dhe do t'ju çoj në tokën tuaj; atëherë do të pranoni që unë, Zoti, fola dhe e kam kryer këtë gjë&quot;, thotë Zoti.</span> <span class="verse"><a name="15">15</a>Fjala e Zotit m'u drejtua përsëri, duke thënë:</span> <span class="verse"><a name="16">16</a>&quot;Ti, bir njeriu, merr një copë dru dhe mbi të shkruaj: &quot;Për Judën dhe për bijtë e Izraelit, shokë të tij&quot;. Pastaj merr një copë tjetër dru dhe shkruaj mbi të: &quot;Për Jozefin, bastun i Efraimit dhe i tërë shtëpisë së Izraelit, shokë të tij&quot;.</span> <span class="verse"><a name="17">17</a>Afroi pastaj njeri te tjetri në një dru të vetëm, me qëllim që të bëhen një gjë e vetme në dorën tënde.</span> <span class="verse"><a name="18">18</a>Kur bijtë e popullit tënd do të të flasin, duke thënë: &quot;A do të na shpjegosh ç'kuptim kanë këto gjëra për ty?&quot;,</span> <span class="verse"><a name="19">19</a>ti do t'u thuash atyre: Kështu thotë Zoti, Zoti: Ja, unë do të marr drurin e Jozefit, që është në dorë të Efraimit, dhe fiset e Izraelit që janë shokë të tij, dhe do t'i bashkoj me këtë, domethënë  me drurin e Judës, për ta bërë një dru të  vetëm; kështu ata do të bëhen një gjë e vetme në dorën time.</span> <span class="verse"><a name="20">20</a>Mbaj në dorën tënde para syve të tyre drurët mbi të cilët ke shkruar,</span> <span class="verse"><a name="21">21</a>dhe u thuaj atyre: Kështu thotë Zoti, Zoti: Ja, unë do të marr bijtë e Izraelit nga kombet ndër të cilët kanë vajtuar, do t'i mbledh nga çdo anë dhe do t'i çoj përsëri në vendin e tyre,</span> <span class="verse"><a name="22">22</a>dhe do të bëj një komb të vetëm prej tyre në vend, në malet e Izraelit; një mbret i vetëm do të mbretërojë mbi të gjithë ata; nuk do të jenë më dy kombe, as do të ndahen më në dy mbretëri.</span> <span class="verse"><a name="23">23</a>Nuk do të ndoten më me idhujt e tyre, me veprimet e tyre të neveritshme dhe me gjithë shkeljet e tyre; do t'i çliroj nga të gjitha vendet ku kanë banuar dhe ku kanë kryer mëkate, dhe do t'i pastroj;  kështu do të jenë populli im dhe unë do të  jem Perëndia i tyre.</span> <span class="verse"><a name="24">24</a>Shërbëtori im David do të jetë mbret mbi ta dhe do të ketë një bari të vetëm për të gjithë; ata do të ecin sipas dekreteve të mia, do të respektojnë statutet e mia dhe do t'i zbatojnë në praktikë.</span> <span class="verse"><a name="25">25</a>Dhe do të banojnë në vendin që i dhashë shërbëtorit tim Jakob, atje ku banuan etërit tuaj. Do të banojnë aty ata, bijtë e tyre dhe bijtë e bijve të tyre për jetë dhe shërbëtori im David do të jetë princi i tyre përjetë.</span> <span class="verse"><a name="26">26</a>Do të lidh me ta një besëlidhje paqeje; do të jetë një besëlidhje e përjetshme me ta; do t'i bëj të qëndrueshëm, do t'i shumoj dhe do të vë shenjtëroren time në mes tyre përjetë.</span> <span class="verse"><a name="27">27</a>Banesa ime do të jetë pranë tyre; po, po unë do të jem Perëndia i tyre dhe ata do të jenë populli im.</span> <span class="verse"><a name="28">28</a>Edhe kombet do të pranojnë që unë, Zoti, e shenjtëroj Izraelin, kur shenjtërorja ime të jetë në mes tyre përjetë&quot;.</span> </p></div</div></div></body></html>