<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ezek/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ezek">Ezekiel</a> &gt <strong>Chapter 18</strong></div><p><span class="verse"><a name="1">1</a>Fjala e Zotit m'u drejtua, duke thënë:</span> <span class="verse"><a name="2">2</a>&quot;Çfarë keni ndër mend kur përdorni këtë proverb lidhur me vendin e Izraelit duke thënë: &quot;Etërit kanë ngrënë rrushin e papjekur dhe dhëmbët e bijve të tyre janë mpirë&quot;?</span> <span class="verse"><a name="3">3</a>Ashtu si është e vërtetë që unë rroj&quot;, thotë Zoti, Zoti, &quot;nuk do ta përdorni më këtë proverb në Izrael.</span> <span class="verse"><a name="4">4</a>Ja, të gjithë shpirtërat janë të mitë; si shpirti i atit ashtu dhe shpirti i birit janë të mitë. Shpirti që mëkaton ka për të vdekur.</span> <span class="verse"><a name="5">5</a>Në qoftë se dikush është i drejtë dhe zbaton ndershmërinë dhe drejtësinë,</span> <span class="verse"><a name="6">6</a>në se nuk ha në male dhe nuk ngre sytë tek idhujt e shtëpisë së Izraelit, në rast se nuk prek gruan dhe fqinjët të tij dhe nuk i afrohet një gruaje kur ajo është e papastër,</span> <span class="verse"><a name="7">7</a>në rast se nuk shtyp kërkënd, në qoftë se i kthen huamarrësit pengun e tij, në qoftë se nuk kryen asnjë grabitje, në rast se i jep bukën e tij të uriturit dhe mbulon me rroba atë që është lakuriq,</span> <span class="verse"><a name="8">8</a>në rast se nuk jep hua me kamatë dhe nuk jep me fajde, në rast se heq dorë nga paudhësia, dhe gjykon me paanësi midis burrit dhe burrit,</span> <span class="verse"><a name="9">9</a>në rast se ecën sipas statuteve të mia duke vepruar me besnikëri, ai është i drejtë dhe me siguri ka për të jetuar&quot;, thotë Zoti, Zoti.</span> <span class="verse"><a name="10">10</a>Por në qoftë se i ka lindur një bir që përdor dhunë, që derdh gjak dhe i bën të vëllait ndonjë nga këto gjëra,</span> <span class="verse"><a name="11">11</a>(ndërsa i ati nuk ka kryer asnjë nga këto gjëra), dhe ha në male dhe prek bashkëshorten e fqinjit të tij,</span> <span class="verse"><a name="12">12</a>shtyp të varfërin dhe nevojtarin, kryen grabitje, nuk e kthen pengun, ngre sytë ndaj idhujve, kryen veprime të neveritshme,</span> <span class="verse"><a name="13">13</a>jep me kamatë dhe me fajde, a do të jetojë vallë ai? Ai nuk do të jetojë. Duke qenë se ka kryer tërë këto veprime të neveritshme ai ka për të vdekur me siguri; gjaku i tij do të bjerë mbi të.</span> <span class="verse"><a name="14">14</a>Por në rast se atij i lind një fëmijë që, duke parë tërë mëkatet e kryera nga i ati, i kupton, por nuk i kryen,</span> <span class="verse"><a name="15">15</a>nuk ha në male, nuk i ngre sytë nga idhujt e shtëpisë së Izraelit, nuk prek gruan e fqinjit,</span> <span class="verse"><a name="16">16</a>nuk shtyp njeri, nuk merr pengje, nuk kryen grabitje, por i jep bukën e tij të uriturit, vesh me rroba atë që është lakuriq,</span> <span class="verse"><a name="17">17</a>e përmban dorën që të mos shtypë të varfërin, nuk merr as kamatë as fajde, respekton dekretet e mia dhe ecën në statutet e mia, ai nuk ka për të vdekur për shkak të paudhësisë së atit të tij; ai me siguri ka për të jetuar.</span> <span class="verse"><a name="18">18</a>I ati, përkundrazi, duke qenë se ka shtypur dhe ka kryer grabitje në dëm të vëllait të tij dhe ka bërë atë që nuk është e mirë në mes të popullit të tij, ja, ai do të vdesë për shkak të paudhësisë së tij.</span> <span class="verse"><a name="19">19</a>Megjithatë ju thoni: &quot;Pse biri nuk mbart paudhësinë e atit?&quot;. Duke qenë se djali zbaton barazinë dhe drejtësinë, respekton të gjitha statutet e mia dhe i vë në praktikë, ai me siguri ka për të jetuar.</span> <span class="verse"><a name="20">20</a>Shpirti që mëkaton do të vdesë, i biri nuk do të mbartë paudhësinë e atit dhe ati nuk do të mbartë paudhësinë e birit; drejtësia e të drejtit do të jetë mbi të, pabesia e të pabesit do të bien mbi të.</span> <span class="verse"><a name="21">21</a>Në rast se i pabesi largohet nga të gjitha mëkatet që kryente, në rast se respekton të gjitha statutet e mija dhe zbaton barazinë dhe drejtësinë, ai me siguri ka për të jetuar; nuk ka për të vdekur.</span> <span class="verse"><a name="22">22</a>Asnjë nga shkelje që ka kryer nuk do t'i kujtohet atij; ai do të jetojë për shkak të drejtësisë që zbaton.</span> <span class="verse"><a name="23">23</a>A ndjej vallë gëzim nga vdekja e të pabesit?&quot;, thotë Zoti, Zoti, &quot;apo përkundrazi që ai të kthehet nga rrugët e tij dhe të jetojë?</span> <span class="verse"><a name="24">24</a>Por në rast se i drejti largohet nga drejtësia e tij dhe kryen paudhësinë dhe imiton tërë gjërat e neveritshme që kryen i pabesi, a do të jetojë vallë ai? Në rast se tërë drejtësia që ka bërë nuk  do të kujtohet më; për shkeljen që ka kryer  dhe mëkatin që ka bërë, ai ka për të vdekur, për shkak të tyre.</span> <span class="verse"><a name="25">25</a>Megjithatë ju thoni: &quot;Rruga e Zotit nuk është e drejtë&quot;. Dëgjoni tani, o shtëpi e Izraelit: është pikërisht rruga ime që nuk është e drejtë ose janë më tepër rrugët tuaja që nuk janë të drejta?</span> <span class="verse"><a name="26">26</a>Në rast se i drejti largohet nga drejtësia e tij dhe kryen paudhësi dhe për këtë shkak vdes, ai vdes nga paudhësia që ka kryer.</span> <span class="verse"><a name="27">27</a>Përkundrazi, në se i pabesi largohet nga pabesia që ndiqte dhe zbaton barazinë dhe drejtësinë, ai do ta shpëtojë shpirtin e tij.</span> <span class="verse"><a name="28">28</a>Duke qenë se ka marrë parasysh të largohet nga të gjitha shkeljet që kryente, ai ka për të jetuar me siguri; nuk ka për të vdekur.</span> <span class="verse"><a name="29">29</a>Megjithatë shtëpia e Izraelit thotë: &quot;Rruga e Zotit nuk është e drejtë&quot;. A janë pikërisht rrugët e mia që nuk janë të drejta, o shtëpi e Izraelit, janë më tepër rrugët tuaja që nuk janë të drejta?</span> <span class="verse"><a name="30">30</a>Prandaj do ta gjykoj secilin prej jush sipas rrugëve të tij, o shtëpi e Izraelit&quot;, thotë Zoti, Zoti. &quot;Pendohuni dhe braktisni tërë shkeljet tuaja, kështu paudhësia nuk do të jetë më për ju shkak shkatërrimi.</span> <span class="verse"><a name="31">31</a>Flakni larg jush tërë shkeljet tuaja që keni kryer dhe bëjini vetes një zemër të re dhe një shpirt të ri. Pse vallë doni të vdisni, o shtëpi e Izraelit?</span> <span class="verse"><a name="32">32</a>Unë në fakt nuk ndjej asnjë kënaqësi me vdekjen e atij që vdes&quot; thotë Zoti, Zoti. &quot;Ndërroni rrugë, pra, dhe do të jetoni&quot;.</span> </p></div</div></div></body></html>