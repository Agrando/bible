<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 4</strong></div><p><span class="verse"><a name="1">1</a>Pra, kur Zoti mori vesh se farisenjtë kishin dëgjuar se Jezusi po bënte më shumë dishepuj dhe po pagëzonte më shumë se Gjoni</span> <span class="verse"><a name="2">2</a>(ndonëse nuk pagëzonte Jezusi vetë, por dishepujt e tij),</span> <span class="verse"><a name="3">3</a>e la Judenë dhe shkoi përsëri në Galile.</span> <span class="verse"><a name="4">4</a>Por duhej të kalonte nëpër Samari.</span> <span class="verse"><a name="5">5</a>Arriti, pra, në një qytet të Samarisë që quhej Sihar, afër tokës që Jakobi i kishte dhënë Jozefit, birit të vet.</span> <span class="verse"><a name="6">6</a>Por aty ishte pusi i Jakobit. Dhe Jezusi, i lodhur nga udhëtimi, u ul pranë pusit; ishte rreth orës së gjashtë.</span> <span class="verse"><a name="7">7</a>Një grua nga Samaria erdhi të nxjerrë ujë. Dhe Jezusi i tha: ''Më jep të pi'',</span> <span class="verse"><a name="8">8</a>sepse dishepujt e vet kishin shkuar në qytet për të blerë ushqime.</span> <span class="verse"><a name="9">9</a>Por gruaja samaritane i tha: ''Po qysh, ti që je Jude kërkon të pish prej meje, që jam një grua samaritane?'' (Sepse Judenjtë nuk shoqërohen me Samaritanët).</span> <span class="verse"><a name="10">10</a>Jezusi u përgjigj dhe i tha: ''Po ta njihje ti dhuratën e Perëndisë dhe kush është ai që të thotë: &quot;Më jep të pi!&quot;, ti vetë do të kërkoje nga ai dhe ai do të të jepte ujë të gjallë''.</span> <span class="verse"><a name="11">11</a>Gruaja i tha: ''Zot, ti nuk ke as kovë për të nxjerrë dhe pusi është i thellë; nga e ke, pra, atë ujë të gjallë?</span> <span class="verse"><a name="12">12</a>Vallë je më i madh se Jakobi, ati ynë, qe na dha këtë pus dhe piu prej tij ai vetë, bijtë e tij dhe bagëtitë e tij?''.</span> <span class="verse"><a name="13">13</a>Jezusi u përgjigj dhe i tha: ''Kushdo që pi nga ky ujë, do të ketë përsëri etje,</span> <span class="verse"><a name="14">14</a>por kush pi nga uji që do t'i jap unë nuk do të ketë më kurrë etje përjetë; por uji që unë do t'i jap do të bëhet në të një burim uji që gufon në jetë të përjetshme''.</span> <span class="verse"><a name="15">15</a>Gruaja i tha: ''Zot, më jep këtë ujë, që unë të mos kem më etje dhe të mos vij këtu të nxjerr ujë!''.</span> <span class="verse"><a name="16">16</a>Jezusi i tha: ''Shko thirre burrin tënd dhe eja këtu''.</span> <span class="verse"><a name="17">17</a>Gruaja u përgjigj dhe i tha: ''Unë nuk kam burrë''. Jezusi i tha: ''Mirë the: &quot;Nuk kam burrë&quot;,</span> <span class="verse"><a name="18">18</a>sepse ti kishe pesë burra dhe ky që ke tani nuk është burri yt; për këtë ke thënë të vërtetën!''.</span> <span class="verse"><a name="19">19</a>Gruaja i tha: ''Zot, po shoh se ti je një profet.</span> <span class="verse"><a name="20">20</a>Etërit tanë adhuronin mbi këtë mal, dhe ju thoni se në Jeruzalem është vendi ku duhet të adhurojmë''.</span> <span class="verse"><a name="21">21</a>Jezusi i tha: ''O grua, më beso: vjen ora që as mbi këtë mal as në Jeruzalem nuk do të adhuroni Atin.</span> <span class="verse"><a name="22">22</a>Ju adhuroni atë që s'e njihni; ne adhurojmë atë që njohim; sepse shpëtimi vjen nga Judenjtë.</span> <span class="verse"><a name="23">23</a>Por vjen ora, madje ajo ka ardhur, që adhuruesit e vërtetë ta adhurojnë Atin në frymë dhe në të vërtetën, sepse të tillë janë adhuruesit që kërkon Ati.</span> <span class="verse"><a name="24">24</a>Perëndia është Frymë, dhe ata që e adhurojnë duhet t'a adhurojnë në frymë dhe në të vërtetën''.</span> <span class="verse"><a name="25">25</a>Gruaja i tha: ''Unë e di se do të vijë Mesia, që e quajnë Krisht; kur të ketë ardhur, ai do të na kumtojë çdo gjë''.</span> <span class="verse"><a name="26">26</a>Jezusi i tha: ''Unë jam, ai që po të flet!''.</span> <span class="verse"><a name="27">27</a>Në këtë moment erdhën dishepujt e tij dhe u mrekulluan që po fliste me një grua; por asnjë nuk i tha: ''Çfarë do?'' ose: ''Pse po flet me të?''.</span> <span class="verse"><a name="28">28</a>Atëherë gruaja e la kovën e saj dhe u kthye në qytet dhe u tha njerëzve:</span> <span class="verse"><a name="29">29</a>''Ejani të shikoni një njeri që më ka thënë gjithçka kam bërë; vallë mos është ky Krishti?''.</span> <span class="verse"><a name="30">30</a>Dolën, pra, nga qyteti dhe erdhën tek ai.</span> <span class="verse"><a name="31">31</a>Ndërkaq dishepujt e vet po i luteshin duke thënë: ''Mësues, ha''.</span> <span class="verse"><a name="32">32</a>Por ai u tha atyre: ''Unë kam një ushqim për të ngrënë të cilin ju s'e njihni''.</span> <span class="verse"><a name="33">33</a>Prandaj dishepujt i thonin njëri-tjetrit: ''Mos i solli vallë dikush për të ngrënë?''.</span> <span class="verse"><a name="34">34</a>Jezusi u tha atyre: ''Ushqimi im është të bëj vullnetin e atij që më dërgoi dhe të kryej veprën e tij.</span> <span class="verse"><a name="35">35</a>A nuk thoni ju se ka edhe katër muaj dhe vjen korrja? Ja, unë po ju them: Ngrini sytë tuaj dhe shikoni fushat që tashmë zbardhojnë për korrjen.</span> <span class="verse"><a name="36">36</a>Korrësi e merr shpërblimin dhe mbledh frytin për jetën e përjetshme, që mbjellësi dhe korrësi të gëzohen sëbashku.</span> <span class="verse"><a name="37">37</a>Sepse në këtë vërtetohet e thëna: &quot;Një mbjell e tjetri korr&quot;.</span> <span class="verse"><a name="38">38</a>Unë ju dërgova të korrni atë për të cilin ju nuk u munduat; të tjerët u munduan dhe ju hytë në mundimin e tyre''.</span> <span class="verse"><a name="39">39</a>Dhe shumë Samaritanë nga ai qytet besuan në të, për shkak të fjalës së gruas që dëshmoi: ''Ai më tregoi gjithçka kam bërë''.</span> <span class="verse"><a name="40">40</a>Por kur Samaritanët erdhën tek ai, e lutën të qëndrojë me ta; dhe ai ndenji aty dy ditë.</span> <span class="verse"><a name="41">41</a>Dhe shumë më tepër njerëz besuan për shkak të fjalës së tij.</span> <span class="verse"><a name="42">42</a>Dhe ata i thoshnin gruas: ''S'është më vetëm për shkak të fjalëve të tua që besojmë, por sepse ne vetë e kemi dëgjuar dhe dimë se ai është me të vërtetë Krishti, Shpëtimtari i botës''.</span> <span class="verse"><a name="43">43</a>Pra, si kaluan ato dy ditë, ai u nis prej andej dhe shkoi në Galile,</span> <span class="verse"><a name="44">44</a>sepse vetë Jezusi dëshmoi se një profet nuk nderohet në vendlindjen e vet.</span> <span class="verse"><a name="45">45</a>Pra, kur arriti në Galile, Galileasit e pritën, sepse kishin parë të gjitha ato që kishte bërë në Jeruzalem gjatë festës, sepse edhe ata kishin shkuar për festë.</span> <span class="verse"><a name="46">46</a>Jezusi erdhi, pra, përsëri në Kanë të Galilesë, ku e kishte bërë ujin verë. Dhe aty ishte një nëpunës i mbretit, djali i të cilit ishte i sëmurë në Kapernaum.</span> <span class="verse"><a name="47">47</a>Ky, kur dëgjoi se Jezusi kishte ardhur nga Judeja në Galile, shkoi tek ai dhe iu lut që të zbriste e ta shëronte birin e tij, që ishte gati për vdekje.</span> <span class="verse"><a name="48">48</a>Atëherë Jezusi i tha: ''Po të mos shikoni shenja dhe mrekulli, ju nuk besoni''.</span> <span class="verse"><a name="49">49</a>Nëpunësi i mbretit i tha: ''Zot, zbrit para se djali im të vdesë''.</span> <span class="verse"><a name="50">50</a>Jezusi i tha: ''Shko, djali yt jeton!''. Dhe ai njeri i besoi fjalës që i tha Jezusi dhe shkoi.</span> <span class="verse"><a name="51">51</a>Pikërisht kur ai po zbriste, i dolën përpara shërbëtorët e vet dhe e informuan duke thënë: ''Djali yt jeton!''.</span> <span class="verse"><a name="52">52</a>Dhe ai i pyeti ata në cilën orë u bë më mirë; ata i thanë: ''Dje në orën e shtatë e lanë ethet''.</span> <span class="verse"><a name="53">53</a>Atëherë i ati e kuptoi se ishte pikërisht në atë orë në të cilën Jezusi i kishte thënë: ''Djali yt jeton''; dhe besoi ai dhe gjithë shtëpia e tij.</span> <span class="verse"><a name="54">54</a>Jezusi bëri edhe këtë shenjë të dytë, kur u kthye nga Judeja në Galile.</span> </p></div</div></div></body></html>