<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 13</strong></div><p><span class="verse"><a name="1">1</a>Por përpara festës së Pashkës, Jezusi, duke e ditur se kishte ardhur ora e tij të kalojë nga kjo botë tek Ati, duke i dashur të vetët që ishin në botë, i deshi deri në fund.</span> <span class="verse"><a name="2">2</a>Dhe, kur mbaroi darka, mbasi djalli i kishte shtënë në zemër Judë Iskariotit, birit të Simonit, ta tradhtonte,</span> <span class="verse"><a name="3">3</a>Jezusi, duke ditur se Ati i kishte dhënë gjithçka në duar, dhe se ai kishte dalë nga Perëndia dhe te Perëndia po kthehej,</span> <span class="verse"><a name="4">4</a>u ngrit nga darka dhe hoqi rrobat e tij, mori një peshqir dhe u ngjesh.</span> <span class="verse"><a name="5">5</a>Mbasi hodhi ujë në një legen, filloi të lante këmbët e dishepujve dhe t'ua fshijnte me peshqirin, me të cilin ishte ngjeshur.</span> <span class="verse"><a name="6">6</a>Erdhi, pra, te Simon Pjetri. Dhe ai i tha: ''Zot, ti të m'i lash këmbët mua?''.</span> <span class="verse"><a name="7">7</a>Jezusi u përgjigj dhe i tha: ''Atë që po bëj unë, ti tani nuk e kupton, por do ta kuptosh mbas kësaj''.</span> <span class="verse"><a name="8">8</a>Pjetri i tha: ''Ti kurrë nuk do të m'i lash këmbët''. Jezusi iu përgjigi: ''Po nuk të lava, ti nuk do të kesh pjesë me mua''.</span> <span class="verse"><a name="9">9</a>Simon Pjetri i tha: ''Zot, jo vetëm këmbët, por edhe duart dhe kokën''.</span> <span class="verse"><a name="10">10</a>Jezusi i tha: ''Ai që është i larë, s'ka nevojë veçse të lajë këmbët dhe është krejt i pastër; edhe ju jeni të pastër, por jo të gjithë''.</span> <span class="verse"><a name="11">11</a>Sepse ai e dinte se kush do ta tradhtonte, prandaj tha: ''Nuk jeni të gjithë të pastër''.</span> <span class="verse"><a name="12">12</a>Kështu, mbasi ua lau këmbët, mori përsëri rrobat e tij, zuri vend rishtas në tryezë dhe u tha atyre: ''A e kuptoni këtë që ju kam bërë?</span> <span class="verse"><a name="13">13</a>Ju më quani Mësues dhe Zot, dhe mirë thoni, sepse jam.</span> <span class="verse"><a name="14">14</a>Në qoftë se unë, Zoti dhe Mësuesi, ju kam larë këmbët, edhe ju duhet t'i lani këmbët njëri-tjetrit.</span> <span class="verse"><a name="15">15</a>Unë, në fakt, ju kam dhënë shëmbullin që ashtu siç kam bërë unë, bëni edhe ju.</span> <span class="verse"><a name="16">16</a>Në të vërtetë, në të vërtetë po ju them: Shërbëtori nuk është më i madh se padroni i tij, as i dërguari më i madh se ai që e ka dërguar.</span> <span class="verse"><a name="17">17</a>Po t'i dini këto gjëra, të lumur jeni ju nëse do t'i bëni.</span> <span class="verse"><a name="18">18</a>Nuk po flas për ju të gjithë; unë i njoh ata që kam zgjedhur, por duhet të përmbushet ky Shkrim: &quot;Ai që ha bukën me mua, ka ngritur thembrën kundër meje&quot;.</span> <span class="verse"><a name="19">19</a>Po ju them që tani, para se të ndodhë, që, kur të ketë ndodhur, të besoni se unë jam Krishti.</span> <span class="verse"><a name="20">20</a>Në të vërtetë, në të vërtetë po ju them: Kush pranon atë që dërgoj unë, më pranon mua; dhe kush më pranon mua, pranon atë që më ka dërguar''.</span> <span class="verse"><a name="21">21</a>Mbasi i tha këto fjalë, Jezusi, u trondit në frymë, dhe dëshmoi e tha: ''Në të vërtetë, në të vërtetë po ju them se një nga ju do të më tradhtojë''.</span> <span class="verse"><a name="22">22</a>Atëherë dishepujt u panë njëri me tjetrin, por nuk arrinin të kuptonin për kë po fliste.</span> <span class="verse"><a name="23">23</a>Por një nga dishepujt e tij, të cilin Jezusi e donte, ishte mbështetur te kraharori i Jezusit.</span> <span class="verse"><a name="24">24</a>Atëherë Simon Pjetri i bëri shenjë të pyeste kush ishte ai për të cilin foli.</span> <span class="verse"><a name="25">25</a>Dhe ai dishepull, duke u përkulur mbi kraharorin e Jezusit, e pyeti: ''Zot, kush është?''.</span> <span class="verse"><a name="26">26</a>Jezusi u përgjigj: ''Éshtë ai të cilit do t'i jap kafshatën, pasi ta kem ngjyer''. Dhe e ngjeu kafshatën e ia dha Judë Iskariotit, birit të Simonit.</span> <span class="verse"><a name="27">27</a>Dhe pas kafshatës, Satani hyri në të. Atëherë Jezusi i tha: ''Ç'ke për të bërë, bëje shpejt!''.</span> <span class="verse"><a name="28">28</a>Por asnjë nga ata që ishin në tryezë nuk e mori vesh pse ai e tha këtë.</span> <span class="verse"><a name="29">29</a>Disa në fakt mendonin se, duke qenë se Juda e mbante qesen, Jezusi i kishte thënë: ''Bli gjërat që na duhen për festën''; ose që t'u jepte diçka të varfërve.</span> <span class="verse"><a name="30">30</a>Ai, pra, mori kafshatën dhe doli menjëherë. Ishte natë.</span> <span class="verse"><a name="31">31</a>Kur doli ai, Jezusi tha: ''Tani Biri i njeriut është përlëvduar dhe Perëndia është përlëvduar në të.</span> <span class="verse"><a name="32">32</a>Në qoftë se Perëndia është përlëvduar në të, Perëndia do ta përlëvdojë edhe në vetvete dhe do ta përlëvdojë menjëherë.</span> <span class="verse"><a name="33">33</a>Djema, edhe për pak kohë jam me ju; ju do të më kërkoni, por ashtu siç u kam thënë Judenjve: &quot;Atje ku po shkoj unë ju nuk mund të vini&quot;. Kështu tani po ju them edhe juve.</span> <span class="verse"><a name="34">34</a>Po ju jap një urdhërim të ri: ta doni njëri-tjetrin; sikurse unë ju kam dashur, ashtu edhe ju ta doni njëri-tjetrin.</span> <span class="verse"><a name="35">35</a>Prej kësaj do t'ju njohin të gjithë që jeni dishepujt e mi, nëse keni dashuri për njëri-tjetrin''.</span> <span class="verse"><a name="36">36</a>Simon Pjetri i tha: ''Zot, ku po shkon?''. Jezusi iu përgjigj: ''Atje ku po shkoj unë, ti nuk mund të më ndjekësh tani; por më vonë do të më ndjekësh''.</span> <span class="verse"><a name="37">37</a>Pjetri i tha: ''Zot, pse nuk të ndiqkam dot tani? Unë do të jap jetën time për ty!''.</span> <span class="verse"><a name="38">38</a>Jezusi iu përgjigj: ''Ti do ta japësh jetën tënde për mua? Në të vërtetë, në të vërtetë po të them: gjeli nuk do të këndojë, para se ti të më kesh mohuar tri herë!''.</span> </p></div</div></div></body></html>