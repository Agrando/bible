<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 1</strong></div><p><span class="verse"><a name="1">1</a>Në fillim ishte Fjala dhe Fjala ishte pranë Perëndisë, dhe Fjala ishte Perëndi.</span> <span class="verse"><a name="2">2</a>Ai (fjala) ishte në fillim me Perëndinë.</span> <span class="verse"><a name="3">3</a>Të gjitha gjërat u bënë me anë të tij (fjala), dhe pa atë nuk u bë asnjë nga ato që u bënë.</span> <span class="verse"><a name="4">4</a>Në atë ishte jeta, dhe jeta ishte drita e njerëzve.</span> <span class="verse"><a name="5">5</a>Dhe drita shkëlqen në errësirë dhe errësira nuk e kuptoi.</span> <span class="verse"><a name="6">6</a>Qe një njeri i dërguar nga Perendia; emri i tij ishte Gjon.</span> <span class="verse"><a name="7">7</a>Ai erdhi si dëshmitar, për të dëshmuar për dritën, që të gjithë të besonin nëpërmjet tij;</span> <span class="verse"><a name="8">8</a>ai nuk ishte drita, por u dërgua për të dëshmuar për dritën.</span> <span class="verse"><a name="9">9</a>Ai (fjala) ishte drita e vërtetë, që ndriçon çdo njeri që vjen në botë.</span> <span class="verse"><a name="10">10</a>Ai (fjala) ishte në botë, dhe bota u krijua me anë të tij, por bota nuk e njohu.</span> <span class="verse"><a name="11">11</a>Ai erdhi në shtëpinë e vet dhe të vetët nuk e pranuan,</span> <span class="verse"><a name="12">12</a>por të gjithë atyre që e pranuan, ai u dha pushtetin të bëhen bij të Perëndisë, atyre që besojnë në emrin e tij,</span> <span class="verse"><a name="13">13</a>të cilët nuk janë lindur nga gjaku, as nga vullneti i mishit, as nga vullneti i burrit, por janë lindur nga Perëndia.</span> <span class="verse"><a name="14">14</a>Dhe Fjala u bë mish dhe banoi ndër ne; dhe ne soditëm lavdinë e tij, si lavdia e të vetëmlindurit prej Atit, plot hir e të vërtetë.</span> <span class="verse"><a name="15">15</a>Gjoni dëshmoi për të dhe thirri duke thënë: ''Ky është ai, për të cilin thashë: &quot;Ai që vjen pas meje më ka paraprirë, sepse ishte përpara meje&quot;''.</span> <span class="verse"><a name="16">16</a>Dhe ne të gjithë morëm, prej mbushullisë së tij, hir mbi hir.</span> <span class="verse"><a name="17">17</a>Sepse Ligji u dha nëpërmjet Moisiut, por hiri dhe e vërteta erdhën nëpërmjet Jezu Krishtit.</span> <span class="verse"><a name="18">18</a>Askush s'e pa Perëndinë kurrë; i vetëmlinduri Bir, që është në gjirin e t'Et, është ai që e ka bërë të njohur.</span> <span class="verse"><a name="19">19</a>Dhe kjo është dëshmia e Gjonit, kur Judenjtë i dërguan nga Jeruzalemi priftërinj dhe levitë për ta pyetur: ''Kush je ti?''.</span> <span class="verse"><a name="20">20</a>Ai edhe e rrëfeu, edhe nuk e mohoi, dhe rrëfeu: ''Unë nuk jam Krishti''.</span> <span class="verse"><a name="21">21</a>Atëherë ata e pyetën: ''Kush je, pra? A je Elia?''. Ai tha: ''Nuk jam!''. ''Je ti profeti?''. Dhe ai përgjigjej: ''Jo!''.</span> <span class="verse"><a name="22">22</a>Atëherë ata i thanë: ''Kush je ti, që t'u japim përgjigje atyre që na dërguan? Ç'thua për veten tënde?''.</span> <span class="verse"><a name="23">23</a>Ai u përgjigj: ''Unë jam zëri i atij që bërtet në shkretëtirë: drejtoni udhën e Zotit, sikurse tha profeti Isaia''.</span> <span class="verse"><a name="24">24</a>Dhe ata që qenë dërguar, ishin nga farisenjtë;</span> <span class="verse"><a name="25">25</a>ata e pyetën dhe i thanë: ''Atëherë pse ti pagëzon, kur nuk je as Krishti, as Elia, as profeti?''.</span> <span class="verse"><a name="26">26</a>Gjoni iu përgjigj atyre, duke thënë: ''Unë pagëzoj me ujë, por midis jush është një që ju nuk e njihni.</span> <span class="verse"><a name="27">27</a>Ai është ai që vjen pas meje e më paraprin, të cilit unë nuk jam i denjë t'ia zgjidh lidhësen e sandaleve''.</span> <span class="verse"><a name="28">28</a>Këto gjëra ndodhën në Betabara, përtej Jordanit, ku Gjoni po pagëzonte.</span> <span class="verse"><a name="29">29</a>Të nesërmen, Gjoni e pa Jezusin që po vinte drejt tij dhe tha: ''Ja, Qengji i Perëndisë, që heq mëkatin e botës!</span> <span class="verse"><a name="30">30</a>Ky është ai për të cilin unë thashë: &quot;Mbas meje vjen një burrë që më ka paraprirë, sepse ishte përpara meje!&quot;.</span> <span class="verse"><a name="31">31</a>Unë nuk e njihja, prandaj erdha të pagëzoj me ujë, që ky t'i zbulohet Izraelit''.</span> <span class="verse"><a name="32">32</a>Dhe Gjoni dëshmoi duke thënë: ''E pashë Frymën duke zbritur nga qielli si një pëllumb dhe ndenji mbi të.</span> <span class="verse"><a name="33">33</a>Unë nuk e njihja, por ai që më dërgoi të pagëzoj në ujë, më tha: &quot;Ai, mbi të cilin do të shikosh se zbret Fryma dhe qëndron mbi të, është ai që pagëzon me Frymën e Shenjtë&quot;.</span> <span class="verse"><a name="34">34</a>Dhe unë pashë e dëshmova se ai është Biri i Perëndisë''.</span> <span class="verse"><a name="35">35</a>Të nesërmen Gjoni rrinte përsëri atje me dy nga dishepujt e vet.</span> <span class="verse"><a name="36">36</a>Dhe, duke i ngulur sytë mbi Jezusin që po kalonte, tha: ''Ja Qengji i Perëndisë!''.</span> <span class="verse"><a name="37">37</a>Dhe të dy dishepujt dëgjuan atë duke folur, dhe e ndoqën Jezusin.</span> <span class="verse"><a name="38">38</a>Por Jezusi u kthye dhe, kur pa se po e ndiqnin, u tha atyre: ''Ç'kërkoni?''. Ata i thanë: ''Rabbi (që e përkthyer do të thotë &quot;mësues&quot;), ku banon?''.</span> <span class="verse"><a name="39">39</a>Ai iu përgjigj atyre: ''Ejani e shikoni''. Ata shkuan dhe e panë ku banonte ai, dhe ndenjën atë ditë bashkë me të. Ishte rreth orës dhjetë.</span> <span class="verse"><a name="40">40</a>Andrea, vëllai i Simon Pjetrit, ishte një nga ata të dy që e kishin dëgjuar këtë nga Gjoni dhe kishin ndjekur Jezusin.</span> <span class="verse"><a name="41">41</a>Ky gjeti më të parin vëllanë e vet, Simonin, dhe i tha: ''E gjetëm Mesian që përkthyer do të thotë: &quot;Krishti&quot;'';</span> <span class="verse"><a name="42">42</a>dhe e çoi te Jezusi. Atëherë Jezusi e shikoi dhe tha: ''Ti je Simoni, bir i Jonas. Ti do të quhesh Kefa, që do të thotë: &quot;gur&quot;''.</span> <span class="verse"><a name="43">43</a>Të nesërmen, Jezusi donte të dilte në Galile; gjeti Filipin dhe i tha: ''Ndiqmë!''.</span> <span class="verse"><a name="44">44</a>Dhe Filipi ishte nga Betsaida, nga i njejti qytet i Andreas dhe i Pjetrit.</span> <span class="verse"><a name="45">45</a>Filipi gjeti Natanaelin dhe i tha: ''E gjetëm atë, për të cilin shkroi Moisiu në ligj dhe profetët: Jezusin nga Nazareti, të birin e Jozefit!''.</span> <span class="verse"><a name="46">46</a>Dhe Natanaeli i tha: ''A mund të dalë diçka e mirë nga Nazareti?''. Filipi i tha: ''Eja e shih!''.</span> <span class="verse"><a name="47">47</a>Jezusi pa se Natanaeli po vinte drejt tij dhe tha për të: ''Ja një Izraelit i vërtetë, tek i cili s'ka mashtrim''.</span> <span class="verse"><a name="48">48</a>Natanaeli i tha: ''Nga më njeh?''. Jezusi u përgjigj dhe i tha: ''Të pashë kur ishe nën fik, para se të të thërriste Filipi''.</span> <span class="verse"><a name="49">49</a>Natanaeli duke iu përgjigjur tha: ''Mësues, ti je Biri i Perëndisë, ti je mbreti i Izraelit!''.</span> <span class="verse"><a name="50">50</a>Jezusi u përgjigj dhe i tha: ''Sepse të thashë se të pashë nën fik, ti beson; do të shohësh gjëra më të mëdha se këto!''.</span> <span class="verse"><a name="51">51</a>Pastaj i tha: ''Në të vërtetë, në të vërtetë po ju them se tash e tutje ju do të shihni qiellin e hapur dhe engjëjt e Perëndisë duke u ngjitur dhe duke zbritur mbi Birin e njeriut''.</span> </p></div</div></div></body></html>