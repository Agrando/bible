<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 12</strong></div><p><span class="verse"><a name="1">1</a>Jezusi, pra, gjashtë ditë përpara Pashkës, erdhii në Betani, ku banonte Llazari, ai që kishte vdekur dhe Jezusi e kishte ringjallur prej së vdekurish.</span> <span class="verse"><a name="2">2</a>Dhe aty i shtruan një darkë: Marta shërbente dhe Llazari ishte një nga ata që rrinin në tryezë me të.</span> <span class="verse"><a name="3">3</a>Atëherë Maria mori një liber vaj erëkëndshëm prej nardi të pastër shumë të kushtueshëm, vajosi me të këmbët e Jezusit dhe i fshiu këmbët e tij me flokët e saj; dhe shtëpia u mbush me erën e këtij vaji.</span> <span class="verse"><a name="4">4</a>Atëherë një nga dishepujt e tij, Juda Iskarioti, bir i Simonit, ai që do ta tradhtonte, tha:</span> <span class="verse"><a name="5">5</a>''Pse nuk u shit ky vaj për treqind denarë dhe t'u jepej fitimi të varfërve?''.</span> <span class="verse"><a name="6">6</a>Por ai e tha këtë, jo se kujdesej për të varfrit, por sepse ishte vjedhës dhe, duke qenë se ai e mbante qesen, mbante ç'shtinin atje brenda.</span> <span class="verse"><a name="7">7</a>Jezusi, pra, tha: ''Lëre! Ajo e ka ruajtur për ditën e varrimit tim.</span> <span class="verse"><a name="8">8</a>Të varfrit në fakt, i keni gjithmonë me ju, por mua nuk më keni gjithmonë''.</span> <span class="verse"><a name="9">9</a>Ndërkaq një turmë e madhe Judenjsh mori vesh se ai ishte atje dhe erdhi jo vetëm për shkak të Jezusit, por edhe për të parë Llazarin, te cilin ai e kishte ngjallur prej së vdekurish.</span> <span class="verse"><a name="10">10</a>Atëherë krerët e priftërinjve vendosën ta vrasin edhe Llazarin,</span> <span class="verse"><a name="11">11</a>sepse për shkak të tij, shumë veta braktisnin Judenjtë dhe besonin në Jezusin.</span> <span class="verse"><a name="12">12</a>Të nesërmen, një turmë e madhe që kishte ardhur në festë, kur dëgjoi se Jezusi po vinte në Jeruzalem,</span> <span class="verse"><a name="13">13</a>mori degë palmash dhe i doli para, duke thirrur: ''Hosana! Bekuar ai që vjen në emër të Zotit, mbreti i Izraelit!''.</span> <span class="verse"><a name="14">14</a>Dhe Jezusi gjeti një kërriç dhe hipi në të, siç është shkruar:</span> <span class="verse"><a name="15">15</a>''Mos druaj, o bijë e Sionit; ja, mbreti yt po vjen duke kalëruar mbi një kërriç gomareje!''.</span> <span class="verse"><a name="16">16</a>Dishepujt e tij nuk i kuptuan për momentin këto gjëra, po, kur Jezusi ishte përlëvduar, atëherë u kujtuan se këto gjëra ishin shkruar për të, dhe që i kishin bërë këto gjëra për të.</span> <span class="verse"><a name="17">17</a>Kështu turma, që ishte me të kur ai e kishte thirrur jashtë Llazarin nga varri dhe e kishte ringjallur prej së vdekuri, jepte dëshmi për të.</span> <span class="verse"><a name="18">18</a>Prandaj turma i doli përpara, sepse kishte dëgjuar se ai kishte bërë këtë shenjë.</span> <span class="verse"><a name="19">19</a>Atëherë farisenjtë thanë midis tyre: ''A e shihni se s'po bëni asgjë; ja, bota shkon pas tij''.</span> <span class="verse"><a name="20">20</a>Dhe midis atyre që ishin ngjitur për të adhuruar gjatë festës ishin edhe disa Grekë.</span> <span class="verse"><a name="21">21</a>Ata, pra, iu afruan Filipit, që ishte nga Betsaida e Galilesë, dhe iu lutën duke thënë: ''Zot, duam të shohim Jezusin''.</span> <span class="verse"><a name="22">22</a>Filipi shkoi e ia tha Andreas; dhe përsëri Andrea dhe Filipi ia thanë Jezusit.</span> <span class="verse"><a name="23">23</a>Por Jezusi u përgjigj atyre duke thënë: ''Ora ka ardhur, në të cilën Biri i njeriut duhet të përlëvdohet,</span> <span class="verse"><a name="24">24</a>Në të vërtetë, në të vërtetë po ju them: Nëse kokrra e grurit e rënë në dhe nuk vdes, ajo mbetet e vetme; por, po të vdesë, jep shumë fryt!</span> <span class="verse"><a name="25">25</a>Kush e do jetën e vet do ta humbasë; dhe kush e urren jetën e vet në këtë botë, do ta ruajë për jetën e përjetshme.</span> <span class="verse"><a name="26">26</a>Në qoftë se dikush më shërben, të më ndjekë; dhe ku jam unë, atje do të jetë dhe shërbëtori im; në qoftë se dikush më shërben, Ati im do ta nderojë.</span> <span class="verse"><a name="27">27</a>Tani shpirti im është i tronditur dhe çfarë të them: O Atë, më shpëto nga kjo orë? Por për këtë unë kam ardhur në këtë orë.</span> <span class="verse"><a name="28">28</a>O Atë, përlëvdo emrin tënd!'' Atëherë një zë erdhi nga qielli: ''E kam përlëvduar dhe do ta përlëvdoj akoma!''.</span> <span class="verse"><a name="29">29</a>Turma, pra, që ishte e pranishme dhe e dëgjoi zërin, thoshte se qe një bubullimë. Të tjerë thoshnin: ''Një engjëll i ka folur!''.</span> <span class="verse"><a name="30">30</a>Dhe Jezusi u përgjigj dhe tha: ''Ky zë nuk ka ardhur për mua, por për ju.</span> <span class="verse"><a name="31">31</a>Tani është gjykimi i kësaj bote; tani do të hidhet jashtë princi i kësaj bote!</span> <span class="verse"><a name="32">32</a>Dhe unë, kur të jem ngritur lart nga toka, do t'i tërheq të gjithë tek unë''.</span> <span class="verse"><a name="33">33</a>Por ai i thoshte këto për të treguar nga ç'lloj vdekje duhet të vdiste.</span> <span class="verse"><a name="34">34</a>Turma iu përgjigj: ''Ne kemi dëgjuar nga ligji se Krishti mbetet përjetë; tani si mund të thuash ti se Biri i njeriut duhet të ngrihet lart? Kush është ky Bir i njeriut?''.</span> <span class="verse"><a name="35">35</a>Atëherë Jezusi u tha atyre: ''Drita është me ju edhe për pak kohë; ecni gjersa keni dritë, që të mos ju zërë errësira; kush ecën në errësirë nuk di se ku shkon''.</span> <span class="verse"><a name="36">36</a>''Gjersa keni dritë, besoni në dritë, që të bëheni bij të dritës''. Këto gjëra tha Jezusi; pastaj u largua dhe u fsheh prej tyre.</span> <span class="verse"><a name="37">37</a>Ndonëse kishte bërë shumë shenja para tyre, ata nuk besonin në të,</span> <span class="verse"><a name="38">38</a>që të përmbushej fjala e profetit Isaia që tha: ''Zot, kush i ka besuar predikimit tonë? Dhe kujt iu shfaq krahu i Zotit?''.</span> <span class="verse"><a name="39">39</a>Prandaj ata nuk mund të besonin, sepse Isaia gjithashtu tha:</span> <span class="verse"><a name="40">40</a>''Ai i ka verbuar sytë e tyre dhe i ka ngurtësuar zemrat e tyre, që të mos shohin me sy dhe të mos kuptojnë me zemër, të mos kthehen dhe unë të mos i shëroj''.</span> <span class="verse"><a name="41">41</a>Këto gjëra tha Isaia, kur e pa lavdinë e tij dhe foli për të.</span> <span class="verse"><a name="42">42</a>Megjithatë, edhe midis krerëve, shumë besuan në të; por, për shkak të farisenjve, nuk e rrëfenin, për të mos qenë të përjashtuar nga sinagoga,</span> <span class="verse"><a name="43">43</a>sepse donin lavdinë e njerëzve më tepër, se lavdinë e Perëndisë.</span> <span class="verse"><a name="44">44</a>Pastaj Jezusi thirri dhe tha: ''Kush beson në mua, nuk beson në mua, por në atë që më ka dërguar.</span> <span class="verse"><a name="45">45</a>Dhe kush më sheh mua, sheh atë që më ka dërguar.</span> <span class="verse"><a name="46">46</a>Unë kam ardhur si drita për botën, që kushdo që beson në mua të mos mbetet në errësirë.</span> <span class="verse"><a name="47">47</a>Dhe nëse ndokush i dëgjon fjalët e mia dhe nuk beson, unë nuk e gjykoj; sepse unë nuk kam ardhur ta gjykoj botën, por ta shpëtoj botën.</span> <span class="verse"><a name="48">48</a>Kush më hedh poshtë dhe nuk i pranon fjalët e mia, ka kush e gjykon; fjala që kam shpallur do të jetë ajo që do ta gjykojë në ditën e fundit.</span> <span class="verse"><a name="49">49</a>Sepse unë nuk kam folur nga vetja ime, por Ati vetë më ka dërguar dhe më ka urdhëruar ç'duhet të them e të shpall.</span> <span class="verse"><a name="50">50</a>Dhe unë e di se urdhërimi i tij është jetë e përjetshme; gjërat, pra, që them unë, i them ashtu siç m'i ka thënë Ati''.</span> </p></div</div></div></body></html>