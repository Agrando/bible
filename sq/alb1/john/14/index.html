<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 14</strong></div><p><span class="verse"><a name="1">1</a>''Zemra juaj mos u trondittë; besoni në Perëndi dhe besoni edhe në mua!</span> <span class="verse"><a name="2">2</a>Në shtëpinë e Atit tim ka shumë banesa; përndryshe do t'ju thoja. Unë po shkoj t'ju përgatis një vend.</span> <span class="verse"><a name="3">3</a>Dhe kur të shkoj e t'ju përgatis vendin, do të kthehem dhe do t'ju marr pranë meje, që aty ku jam unë, të jeni edhe ju.</span> <span class="verse"><a name="4">4</a>Ju e dini se ku po shkoj dhe e njihni edhe udhën''.</span> <span class="verse"><a name="5">5</a>Thomai i tha: ''Zot, ne nuk e dimë se ku po shkon; pra, si mund ta njohim udhën?''</span> <span class="verse"><a name="6">6</a>Jezusi i tha: ''Unë jam udha, e vërteta dhe jeta; askush nuk vjen tek Ati përveçse nëpërmjet meje.</span> <span class="verse"><a name="7">7</a>Po të më kishit njohur, do të kishit njohur edhe Atin tim; qysh tani e njihni dhe e keni parë''.</span> <span class="verse"><a name="8">8</a>Filipi i tha: ''Zot, na e trego Atin, dhe na mjafton''.</span> <span class="verse"><a name="9">9</a>Jezusi i tha: ''Ka kaq kohë që unë jam me ju dhe ti nuk më ke njohur akoma, o Filip? Kush më ka parë mua, ka parë Atin; Si vallë po thua: &quot;Na e trego Atin?&quot;.</span> <span class="verse"><a name="10">10</a>A nuk beson se unë jam në Atin dhe se Ati është në mua? Fjalët që po ju them, nuk i them nga vetja. Ati që qëndron në mua, është ai që i bën veprat.</span> <span class="verse"><a name="11">11</a>Më besoni se unë jam në Atin dhe se Ati është në mua; në mos, më besoni për shkak të vet veprave.</span> <span class="verse"><a name="12">12</a>Në të vërtetë, në të vërtetë po ju them: kush beson në mua do të bëjë edhe ai veprat që bëj unë; madje do të bëjë edhe më të mëdha se këto, sepse unë po shkoj tek Ati.</span> <span class="verse"><a name="13">13</a>Dhe çfarëdo të kërkoni në emrin tim, do ta bëj, që Ati të përlëvdohet në Birin.</span> <span class="verse"><a name="14">14</a>Në qoftë se do të kërkoni diçka në emrin tim, unë do ta bëj''.</span> <span class="verse"><a name="15">15</a>''Nëse më doni, zbatoni urdhërimet e mia.</span> <span class="verse"><a name="16">16</a>Dhe unë do t'i lutem Atit dhe ai do t'ju japë një Ngushëllues tjetër, që do të qëndrojë përgjithmonë me ju,</span> <span class="verse"><a name="17">17</a>Frymën e së Vërtetës, që bota nuk mund ta marrë, sepse nuk e sheh dhe nuk e njeh; por ju e njihni, sepse qëndron me ju dhe do të jetë në ju.</span> <span class="verse"><a name="18">18</a>Nuk do t'ju lë bonjakë, do të kthehem te ju.</span> <span class="verse"><a name="19">19</a>Edhe pak kohë dhe bota nuk do të më shohë më, por ju do të më shihni; sepse unë jetoj, edhe ju do të jetoni.</span> <span class="verse"><a name="20">20</a>Atë ditë do të mësoni se unë jam në Atin tim, dhe se ju jeni në mua dhe unë në ju.</span> <span class="verse"><a name="21">21</a>Kush ka urdhërimet e mia dhe i zbaton, është ai që më do; dhe kush më do mua, Ati im do ta dojë; dhe unë do ta dua dhe do t'i dëftehem atij''.</span> <span class="verse"><a name="22">22</a>Juda, jo Iskarioti, i tha: ''Zot, si vallë do të na dëftehesh neve dhe jo botës?''.</span> <span class="verse"><a name="23">23</a>Jezusi u përgjigj dhe i tha: ''Nëse ndokush më do, do ta zbatojë fjalën time; edhe Ati im do ta dojë dhe ne do të vijmë tek ai dhe do të bëjmë banesën tek ai.</span> <span class="verse"><a name="24">24</a>Kush nuk më do, nuk i zbaton fjalët e mia; dhe fjala që po dëgjoni nuk është imja, por e Atit që më ka dërguar.</span> <span class="verse"><a name="25">25</a>Ju kam thënë këto gjëra, ndërkaq jam me ju;</span> <span class="verse"><a name="26">26</a>por Ngushëlluesi, Fryma e Shenjtë, që Ati do ta dërgojë në emrin tim, do t'ju mësojë çdo gjë dhe do t'ju kujtojë të gjitha këto që ju thashë.</span> <span class="verse"><a name="27">27</a>Unë po ju lë paqen, po ju jap paqen time: unë po jua jap, po jo si e jep bota; zemra juaj mos u trondittë dhe mos u frikësoftë.</span> <span class="verse"><a name="28">28</a>Ju keni dëgjuar që ju thashë: &quot;Unë po shkoj dhe do të kthehem te ju&quot;. Po të më donit, do të gëzoheshit sepse unë thashë: &quot;Po shkoj tek Ati&quot;; sepse Ati është më i madh se unë.</span> <span class="verse"><a name="29">29</a>Dhe jua kam thënë tani, para se të ndodhë, që, kur të ndodhë, të besoni.</span> <span class="verse"><a name="30">30</a>Nuk do të flas më gjatë me ju, sepse po vjen princi i kësaj bote dhe ai nuk ka asgjë në mua;</span> <span class="verse"><a name="31">31</a>por kjo ndodh që bota ta njohë se unë e dua Atin dhe se bëj ashtu siç Ati më ka urdhëruar. Çohuni, ikim prej këndej!''.</span> </p></div</div></div></body></html>