<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 7</strong></div><p><span class="verse"><a name="1">1</a>Pas këtyre gjërave, Jezusi përshkoi Galilenë, sepse nuk donte të endej nëpër Jude, nga që Judenjtë kërkonin ta vrisnin.</span> <span class="verse"><a name="2">2</a>Por festa e Judenjve, ajo e Tabernakujve ishte afër.</span> <span class="verse"><a name="3">3</a>Prandaj vëllezërit e tij i thanë: ''Nisu prej këndej dhe shko në Jude, që edhe dishepujt e tu t'i shohin veprat që ti bën.</span> <span class="verse"><a name="4">4</a>Askush në fakt nuk bën asgjë në fshehtësi kur kërkon të nijhet botërisht; kur ti do të bësh gjëra të tilla, tregohu botës!''.</span> <span class="verse"><a name="5">5</a>Në fakt as vëllezërit e tij nuk besonin në të.</span> <span class="verse"><a name="6">6</a>Atëherë Jezusi u tha aytre: ''Koha ime nuk ka ardhur ende; por koha juaj është gjithmonë gati.</span> <span class="verse"><a name="7">7</a>Bota nuk mund t'ju urrejë juve, por më urren mua sepse unë dëshmoj për të se veprat e saj janë të mbrapshta.</span> <span class="verse"><a name="8">8</a>Ngjituni ju në këtë festë; unë nuk po ngjitem ende në këtë festë, sepse koha ime ende nuk është plotësuar''.</span> <span class="verse"><a name="9">9</a>Dhe si u tha atyre këto gjëra, mbeti në Galile.</span> <span class="verse"><a name="10">10</a>Mbasi vëllezërit e tij u ngjitën në festë, atëherë edhe ai u ngjit atje, jo haptas, por si fshehurazi.</span> <span class="verse"><a name="11">11</a>Judenjtë, pra, e kërkonin gjatë festës dhe thoshnin: ''Ku është ai?''.</span> <span class="verse"><a name="12">12</a>Në turmë pëshpëritej shumë për të; disa thoshnin: ''Ai është i mirë!''. Të tjerë thoshnin: ''Jo, madje ai e mashtron popullin''.</span> <span class="verse"><a name="13">13</a>Por askush nuk fliste haptas për të, nga druajtja e Judenjve.</span> <span class="verse"><a name="14">14</a>Por, aty nga mesi i festës, Jezusi u ngjit në tempull dhe mësonte.</span> <span class="verse"><a name="15">15</a>Dhe Judenjtë mrrekulloheshin duke thënë: ''Si i ditka ky shkronjat, pa pasur studiuar?''.</span> <span class="verse"><a name="16">16</a>Jezusi atëherë iu përgjigj atyre dhe tha: ''Doktrina ime nuk është imja, por e atij që më ka dërguar.</span> <span class="verse"><a name="17">17</a>Në qoftë se dikush don të bëjë vullnetin e tij, do ta njohë nëse kjo doktrinë vjen nga Perëndia apo që unë flas nga vetja ime.</span> <span class="verse"><a name="18">18</a>Kush flet nga vetja e tij kërkon lavdinë e vet, kurse ai që kërkon lavdinë e atij që e ka dërguar është i vërtetë, dhe në të nuk ka padrejtësi.</span> <span class="verse"><a name="19">19</a>A nuk jua ka dhënë Moisiu ligjin? E pra, asnjë nga ju nuk e vë në praktikë ligjin. Pse kërkoni të më vritni?''.</span> <span class="verse"><a name="20">20</a>Turma u përgjigj dhe tha: ''Ti ke një demon; kush kërkon të të vrasë?''.</span> <span class="verse"><a name="21">21</a>Jezusi u përgjigj dhe u tha: ''Unë bëra një vepër dhe ju të gjithë jeni të mreku-lluar.</span> <span class="verse"><a name="22">22</a>Prandaj Moisiu iu dha rrethprerjen (ajo nuk është prej Moisiut, por prej etërve); dhe ju e rrethpritni një njeri të shtunën.</span> <span class="verse"><a name="23">23</a>Në qoftë se një njeri merr rrethprerjen të shtunën, që të mos shkelet ligji i Moisiut, ju zemëroheni kundër meje sepse shërova tërësishtë një njeri të shtunën?</span> <span class="verse"><a name="24">24</a>Mos gjykoni sipas pamjes së jashtme, por gjykoni sipas drejtësisë!''</span> <span class="verse"><a name="25">25</a>Atëherë disa nga Jeruzalemi thanë: ''A nuk është ky ai që kërkojnë ta vrasin?</span> <span class="verse"><a name="26">26</a>E megjithatë ja, ai po flet lirisht dhe nuk i thonë asgjë; mos kanë njohur krerët me të vërtetë se ai është Krishti?</span> <span class="verse"><a name="27">27</a>Por ne e dimë se nga është ai; ndërsa kur të vijë Krishti, askush nuk do ta dijë se nga është''.</span> <span class="verse"><a name="28">28</a>Atëherë Jezusi, duke mësuar në tempull, thirri dhe tha: ''Ju më njihni dhe e dini se nga jam, megjithatë unë s'kam ardhur nga vetja, por ai që më ka dërguar është i vërtetë dhe ju nuk e njihni.</span> <span class="verse"><a name="29">29</a>Por unë atë e njoh, sepse jam nga ai dhe ai më dërgoi''.</span> <span class="verse"><a name="30">30</a>Prandaj ata kërkonin ta kapnin, por askush nuk vuri dorë mbi të, sepse ora e tij s'kishte ardhur akoma.</span> <span class="verse"><a name="31">31</a>Por shumë veta nga turma besuan në të dhe thoshnin: ''Kur të vijë Krishti, a do të bëjë më shumë shenja se këto që ka bërë ky?''.</span> <span class="verse"><a name="32">32</a>Farisenjtë dëgjuan turmën duke pëshpëritur këto gjëra për të; prandaj farisenjtë dhe krerët e priftërinjve dërguan roje për ta kapur.</span> <span class="verse"><a name="33">33</a>Atëherë Jezusi u tha atyre: ''Unë jam edhe për pak kohë me ju, pastaj do të shkoj tek ai që më ka dërguar.</span> <span class="verse"><a name="34">34</a>Do të më kërkoni e nuk do të më gjeni; dhe atje ku do të jem unë, ju nuk do të mund të vini''.</span> <span class="verse"><a name="35">35</a>Prandaj Judenjtë thonin në mes tyre: ''Ku do të shkojë ky që ne nuk do ta gjejmë? Mos do të shkojë tek ata që janë shpërndarë midis Grekëve, dhe të mësojë Grekët?</span> <span class="verse"><a name="36">36</a>Çfarë deshi të thoshte kur tha: &quot;Ju do të më kërkoni dhe nuk do të më gjeni&quot;; dhe: &quot;Atje ku do të jem unë, ju nuk mund të vini&quot;?''.</span> <span class="verse"><a name="37">37</a>Ditën e fundit, në ditën e madhe të festës, Jezusi u çua në këmbë dhe thirri duke thënë: ''Nëse dikush ka etje, le të vijë tek unë e të pijë.</span> <span class="verse"><a name="38">38</a>Ai që beson në mua, siç ka thënë Shkrimi, nga brendësia e tij do të burojnë lumenj uji të gjallë''.</span> <span class="verse"><a name="39">39</a>Por këtë ai e tha për Frymën, që do të merrnin ata që do të besonin në të; sepse Fryma e Shenjtë në fakt nuk ishte dhënë ende, sepse Jezusi ende nuk ishte përlëvduar.</span> <span class="verse"><a name="40">40</a>Shumë veta nga turma, kur i dëgjuan këto fjalë, thoshnin: ''Ky është me të vërtetë Profeti!''.</span> <span class="verse"><a name="41">41</a>Të tjerë thoshnin: ''Ky është Krishti''. Kurse të tjerë thoshnin: ''Vallë nga Galilea vjen Krishti?</span> <span class="verse"><a name="42">42</a>A nuk thotë Shkrimi se Krishti vjen nga pasardhja e Davidit dhe nga Bethlehemi, fshati ku jetonte Davidi?''.</span> <span class="verse"><a name="43">43</a>Kështu pati përçarje në turmë për shkak të tij.</span> <span class="verse"><a name="44">44</a>Dhe disa prej tyre donin ta kapnin, por askush nuk vuri dorë mbi të.</span> <span class="verse"><a name="45">45</a>Atëherë rojet u kthyen te krerët e priftërinjve dhe te farisenjtë, dhe këta u thanë atyre: ''Pse nuk e sollët?''.</span> <span class="verse"><a name="46">46</a>Rojet u përgjigjen: ''Asnjeri nuk ka folur kurrë si ai njeri''.</span> <span class="verse"><a name="47">47</a>Prandaj farisenjtë iu përgjigjën atyre: ''Mos u gënjyet edhe ju?</span> <span class="verse"><a name="48">48</a>Mos vallë ndonjë nga krerët ose nga farisenjtë besoi në të?</span> <span class="verse"><a name="49">49</a>Por kjo turmë, që nuk e njeh ligjin, është e mallkuar''.</span> <span class="verse"><a name="50">50</a>Nikodemi, një prej tyre, i cili natën kishte shkuar te Jezusi, u tha atyre:</span> <span class="verse"><a name="51">51</a>''Ligji ynë dënon vallë një njeri para se ta ketë dëgjuar dhe ta dijë ç'ka bërë ai?''.</span> <span class="verse"><a name="52">52</a>Ata u përgjigjën dhe i thanë: ''Mos je edhe ti nga Galilea? Hulumto Shkrimet dhe do të shohësh se nga Galilea s'ka dalë kurrë profet''.</span> <span class="verse"><a name="53">53</a>Dhe secili u kthye në shtëpinë e vet.</span> </p></div</div></div></body></html>