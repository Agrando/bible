<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 10</strong></div><p><span class="verse"><a name="1">1</a>''Në të vërtetë, në të vërtetë unë po ju them: Ai që nuk hyn nëpër derë të vathës së deleve, por ngjitet nga një anë tjetër, ai është vjedhës dhe kusar;</span> <span class="verse"><a name="2">2</a>kurse kush hyn nëpër derë është bariu i deleve.</span> <span class="verse"><a name="3">3</a>Atij ia hap portieri; delet e dëgjojnë zërin e tij, dhe ai i thërret delet e tij me emër dhe i prin jashtë.</span> <span class="verse"><a name="4">4</a>Dhe, pasi i ka nxjerrë delet e tij, shkon para tyre; dhe delet e ndjekin, sepse njohin zërin e tij.</span> <span class="verse"><a name="5">5</a>Por nuk ndjekin asnjë të huaj, por do të ikin larg tij, sepse nuk e njohin zërin e të huajve''.</span> <span class="verse"><a name="6">6</a>Jezusi u tha atyre këtë shëmbëlltyrë, por ata nuk morën vesh për çfarë po u fliste.</span> <span class="verse"><a name="7">7</a>Prandaj Jezusi u tha atyre përsëri: ''Në të vërtetë, në të vërtetë po ju them: unë jam dera e deleve.</span> <span class="verse"><a name="8">8</a>Të gjithë ata që erdhën para meje janë vjedhës e kusarë; por delet nuk i kanë dëgjuar.</span> <span class="verse"><a name="9">9</a>Unë jam dera; nëse dikush hyn nëpërmjet meje, do të shpëtohet; do të hyjë, do të dalë dhe do të gjejë kullotë.</span> <span class="verse"><a name="10">10</a>Vjedhësi nuk vjen veçse për të vjedhur, për të vrarë e për të shkatërruar; por unë kam ardhur që të kenë jetë e ta kenë me bollëk.</span> <span class="verse"><a name="11">11</a>Unë jam bariu i mirë; bariu i mirë jep jetën e vet për delet.</span> <span class="verse"><a name="12">12</a>Kurse rrogëtari, që nuk është bari, dhe delet nuk janë të vetat, sheh ujkun që po vjen, i braktis delet dhe ikën; dhe ujku i rrëmben dhe i shpërndan delet.</span> <span class="verse"><a name="13">13</a>Rrogëtari ikën, sepse është rrogëtar dhe nuk do t'ia dijë për delet.</span> <span class="verse"><a name="14">14</a>Unë jam bariu i mirë, dhe i njoh delet e mia dhe ato më njohin mua,</span> <span class="verse"><a name="15">15</a>ashtu siç më njeh Ati mua dhe unë e njoh Atin dhe lë jetën time për delet.</span> <span class="verse"><a name="16">16</a>Unë kam edhe dele të tjera që nuk janë të kësaj vathe; duhet t'i mbledh edhe ato, dhe ato do ta dëgjojnë zërin tim, dhe do të jetë një tufë e vetme dhe një Bari i vetëm.</span> <span class="verse"><a name="17">17</a>Prandaj Ati më do, sepse unë e lë jetën time që ta marr përsëri.</span> <span class="verse"><a name="18">18</a>Askush nuk mund të ma heqë, por e lë nga vetja; unë kam pushtet ta lë e pushtet ta marr përsëri; ky është urdhri që kam marrë nga Ati im''.</span> <span class="verse"><a name="19">19</a>Atëherë lindi përsëri një përçarje midis Judenjve për shkak të këtyre fjalëve.</span> <span class="verse"><a name="20">20</a>Dhe shumë nga ata thoshnin: ''Ai ka një demon dhe nuk është në vete; përse e dëgjoni?''.</span> <span class="verse"><a name="21">21</a>Të tjerë thoshnin: ''Këto nuk janë fjalë të një të demonizuari; a mundet një demon t'ua hap sytë të verbërve?''.</span> <span class="verse"><a name="22">22</a>U kremtua festa e Kushtimit në Jeruzalem, dhe ishte dimër.</span> <span class="verse"><a name="23">23</a>Dhe Jezusi po ecte në tempull, nën portikun e Salomonit.</span> <span class="verse"><a name="24">24</a>E rrethuan, pra, Judenjtë dhe i thanë: ''Deri kur do të na mbash pezull? Nëse je Krishti, na e thuaj haptas''.</span> <span class="verse"><a name="25">25</a>Jezusi u përgjigj atyre: ''Unë jua kam thënë, por ju nuk besoni; veprat që bëj në emër të Atit tim, janë ato që dëshmojnë për mua.</span> <span class="verse"><a name="26">26</a>Por ju nuk besoni, sepse nuk jeni nga delet e mia, siç jua kam thënë.</span> <span class="verse"><a name="27">27</a>Delet e mia e dëgjojnë zërin tim, unë i njoh dhe ato më ndjekin;</span> <span class="verse"><a name="28">28</a>dhe unë u jap atyre jetën e përjetshme dhe nuk do të humbasin kurrë, e askush nuk do t'i rrëmbejë nga dora ime.</span> <span class="verse"><a name="29">29</a>Ati im, që m'i dha, është më i madh se të gjithë; dhe askush nuk mund t'i rrëmbejë nga dora e Atit tim.</span> <span class="verse"><a name="30">30</a>Unë dhe Ati jemi një''.</span> <span class="verse"><a name="31">31</a>Prandaj Judenjtë morën përsëri gurë për ta vrarë me gurë.</span> <span class="verse"><a name="32">32</a>Jezusi u përgjigj atyre: ''Ju tregova shumë vepra të mira nga Ati im; për cilën nga këto më vrisni me gurë?''.</span> <span class="verse"><a name="33">33</a>Judenjtë u përgjigjën duke thënë: ''Ne nuk të vrasim me gurë për asnjë vepër të mirë, po për blasfemi, dhe sepse ti, duke qenë njeri, e bën veten Perëndi''.</span> <span class="verse"><a name="34">34</a>Jezusi u përgjigj atyre: ''A nuk është shkruar në ligjin tuaj: &quot;Unë thashë: Ju jeni perëndi&quot;?</span> <span class="verse"><a name="35">35</a>Nëse ai i quan perëndi ata, të cilëve u qe drejtuar fjala e Perëndisë (dhe Shkrimi nuk mund të bjerë poshtë),</span> <span class="verse"><a name="36">36</a>ju thoni se ai, që Ati e ka shenjtëruar dhe e ka dërguar në botë, blasfemon, sepse ka thënë: &quot;Unë jam Biri i Perëndisë&quot;?</span> <span class="verse"><a name="37">37</a>Nëse unë nuk bëj veprat e Atit tim, mos më besoni,</span> <span class="verse"><a name="38">38</a>por nëse i bëj, edhe po të mos më besoni mua, u besoni të paktën veprave, që të njihni e të besoni se Ati është në mua dhe unë në atë''.</span> <span class="verse"><a name="39">39</a>Për këtë arsye ata kërkonin përsëri ta kapnin, por ai ikte nga duart e tyre.</span> <span class="verse"><a name="40">40</a>Dhe shkoi përsëri përtej Jordanit, në vendin ku më parë Gjoni pagëzonte; dhe ndaloi aty.</span> <span class="verse"><a name="41">41</a>Dhe shumë veta erdhën tek ai dhe thoshnin: ''Gjoni vërtet nuk bëri asnjë shenjë, por gjithçka që Gjoni tha për këtë ishte e vërtetë''.</span> <span class="verse"><a name="42">42</a>Dhe atje shumë veta besuan në të.</span> </p></div</div></div></body></html>