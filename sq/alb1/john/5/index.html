<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 5</strong></div><p><span class="verse"><a name="1">1</a>Pas këtyre ngjarjeve ishte një festë e Judenjve dhe Jezusi u ngjit në Jeruzalem.</span> <span class="verse"><a name="2">2</a>Në Jeruzalem, afër portës së dhenve, është një pellg që në hebraisht quhet Betesda, dhe ka pesë portikë.</span> <span class="verse"><a name="3">3</a>Nën to dergjeshin një numër i madh të lënguarish: të verbër, të çalë dhe të paralizuar, të cilët prisnin lëvizjen e ujit.</span> <span class="verse"><a name="4">4</a>Sepse një engjëll, kohë pas kohe, zbriste në pellg dhe e lëvizte ujin; dhe i pari që hynte, mbasi uji ishte lëvizur, shërohej nga çfarëdo sëmundje që të kishte.</span> <span class="verse"><a name="5">5</a>Aty ishte një njeri i lënguar prej tridhjetë e tetë vjetësh.</span> <span class="verse"><a name="6">6</a>Jezusi, duke e parë shtrirë dhe duke ditur se prej shumë kohe ishte në atë gjendje, i tha: ''A dëshiron të shërohesh?''.</span> <span class="verse"><a name="7">7</a>I lënguari u përgjigj: &quot;Zot, unë s'kam njeri që, kur lëviz uji, të më fusë në pellg; dhe, ndërsa unë po shkoj, një tjetër zbret para meje''.</span> <span class="verse"><a name="8">8</a>Jezusi i tha: ''Çohu, merr vigun tënd dhe ec!''.</span> <span class="verse"><a name="9">9</a>Njeriu u shërua në çast, mori vigun e tij dhe eci. Atë ditë ishte e shtunë.</span> <span class="verse"><a name="10">10</a>Prandaj Judenjtë i thanë atij që u shërua: ''Éshtë e shtunë; nuk është e ligjshme për ty të ngresh vigun tënd!''.</span> <span class="verse"><a name="11">11</a>Ai iu përgjigj atyre: ''Ai që më shëroi më tha: &quot;Merre vigun tënd dhe ec!&quot;''.</span> <span class="verse"><a name="12">12</a>Atëherë ata e pyetën: ''Kush është ai njeri që të tha: &quot;Merre vigun tënd dhe ec&quot;?''.</span> <span class="verse"><a name="13">13</a>Por ai që ishte shëruar nuk e dinte kush ishte, sepse Jezusi ishte larguar për shkak të turmës që ishte në atë vend.</span> <span class="verse"><a name="14">14</a>Më vonë Jezusi e gjeti në tempull dhe i tha: ''Ja, ti u shërove; mos mëkato më që të mos të të bëhet një gjë më e keqe''.</span> <span class="verse"><a name="15">15</a>Ai njeri shkoi dhe u tregoi Judenjve se Jezusi ishte ai që e shëroi.</span> <span class="verse"><a name="16">16</a>Për këtë Judenjtë e përndiqnin Jezusin dhe kërkonin ta vrisnin, sepse bënte këto gjëra të shtunave.</span> <span class="verse"><a name="17">17</a>Por Jezusi u përgjigj atyre: ''Im Atë vepron deri më tash, e edhe unë veproj''.</span> <span class="verse"><a name="18">18</a>Për këtë Judenjtë kërkonin edhe më tepër ta vrisnin, sepse jo vetëm se shkelte të shtunën, por edhe se thoshte se Perëndia ishte ati i vet, duke e barazuar veten me Perëndinë.</span> <span class="verse"><a name="19">19</a>Atëherë Jezusi u përgjgj dhe u tha atyre: ''Në të vërtetë, në të vërtetë po ju them se Biri nuk mund të bëjë asgjë prej vetvetes, përveç asaj që sheh se bën Ati; gjërat në fakt që bën Ati, i bën po ashtu dhe Biri.</span> <span class="verse"><a name="20">20</a>Sepse Ati e do Birin dhe i dëfton gjithçka që bën vetë; dhe do t'i dëftojë vepra më të mëdha se këto, që të mrekulloheni.</span> <span class="verse"><a name="21">21</a>Në fakt ashtu si ati ringjall të vdekurit dhe u jep atyre jetën, po kështu edhe Biri i jep jetën kujtdo që do.</span> <span class="verse"><a name="22">22</a>Sepse Ati nuk gjykon asnjë, por gjithë gjyqin ia dha Birit,</span> <span class="verse"><a name="23">23</a>që të gjithë ta nderojnë Birin ashtu siç nderojnë Atin; kush nuk e nderon Birin, nuk nderon Atin që e ka dërguar.</span> <span class="verse"><a name="24">24</a>Në të vërtetë, në të vërtetë po ju them: Ai që e dëgjon fjalën time dhe beson në atë që më ka dërguar, ka jetë të përjetshme, dhe ai nuk vjen në gjyq, por ka kaluar nga vdekja në jetë.</span> <span class="verse"><a name="25">25</a>Në të vërtetë, në të vërtetë po ju them: Po vjen ora, madje ka ardhur, kur të vdekurit do të dëgjojnë zërin e Birit të Perëndisë, dhe ata që e kanë dëgjuar do të jetojnë.</span> <span class="verse"><a name="26">26</a>Sepse, sikurse Ati ka jetë në vetvete, kështu ia ka dhënë dhe Birit të ketë jetë në vetvete;</span> <span class="verse"><a name="27">27</a>dhe i ka dhënë gjithashtu autoritet të gjykojë, sepse është Bir i njeriut.</span> <span class="verse"><a name="28">28</a>Mos u mrrekulloni për këtë, sepse po vjen ora kur të gjithë ata që janë në varre do ta dëgjojnë zërin e tij</span> <span class="verse"><a name="29">29</a>dhe do të dalin prej tyre; ata që kanë bërë të mira, në ringjallje të jetës, dhe ata që kanë bërë të liga, në ringjalljen e dënimit.</span> <span class="verse"><a name="30">30</a>Unë s'mund të bëj asgjë nga vetja ime; gjykoj sipas asaj që dëgjoj dhe gjyqi im është i drejtë, sepse nuk kërkoj vullnetin tim, por vullnetin e Atit që më ka dërguar.</span> <span class="verse"><a name="31">31</a>Nëse unë dëshmoj për veten time, dëshmia ime nuk është e vërtetë.</span> <span class="verse"><a name="32">32</a>Éshtë një tjetër që dëshmon për mua, dhe unë e di se dëshmia që ai jep për mua është e vërtetë.</span> <span class="verse"><a name="33">33</a>Ju keni dërguar te Gjoni dhe ai i ka dhënë dëshmi të vërtetës.</span> <span class="verse"><a name="34">34</a>Tani unë nuk e marr dëshminë nga asnjë njeri, por i them këto gjëra që ju të shpëtoheni.</span> <span class="verse"><a name="35">35</a>Ai ishte një kandil që digjet e ndriçon; dhe ju deshët të gëzoheni për pak kohë në dritën e tij.</span> <span class="verse"><a name="36">36</a>Por dëshmia që kam unë është më e madhe nga ajo e Gjonit; sepse veprat që Ati më ka dhënë të kryej, ato vepra që bëj unë, dëshmojnë për mua, se Ati më ka dërguar.</span> <span class="verse"><a name="37">37</a>Dhe Ati, që më dërgoi, ai vetë ka dëshmuar për mua; ju nuk e keni dëgjuar kurrë zërin e tij dhe as nuk e keni parë fytyrën e tij,</span> <span class="verse"><a name="38">38</a>dhe nuk e keni fjalën e tij që të banojë në ju, sepse nuk besoni në atë që ai ka dërguar.</span> <span class="verse"><a name="39">39</a>Ju hetoni Shkrimet sepse mendoni të keni nëpërmjet tyre jetë të përjetshme; dhe ato janë këto që dëshmojnë për mua.</span> <span class="verse"><a name="40">40</a>Por ju nuk doni të vini tek unë që të keni jetën.</span> <span class="verse"><a name="41">41</a>Unë nuk marr lavdi nga njerëzit.</span> <span class="verse"><a name="42">42</a>Por unë ju njoh, që nuk keni dashurinë e Perëndisë në ju.</span> <span class="verse"><a name="43">43</a>Unë kam ardhur në emër të Atit tim dhe ju nuk më pranoni; po të vinte ndonjë tjetër në emër të vet, ju do ta pranonit.</span> <span class="verse"><a name="44">44</a>Si mund të besoni ju, ju që ia merrni lavdinë njëri-tjetrit dhe nuk kërkoni lavdinë që vjen vetëm nga Perëndia?</span> <span class="verse"><a name="45">45</a>Mos mendoni se unë ju padis tek Ati; ka kush t'ju padisë: Moisiu, në të cilin ju kishit varur shpresën tuaj;</span> <span class="verse"><a name="46">46</a>sepse nëqoftëse ju do t'i kishit besuar Moisiut, do të më besonit edhe mua, sepse ai ka shkruar për mua.</span> <span class="verse"><a name="47">47</a>Por nëqoftëse ju nuk u besoni shkrimeve të tij, si do t'u besoni fjalëve të mia?''.</span> </p></div</div></div></body></html>