<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 15</strong></div><p><span class="verse"><a name="1">1</a>''Unë jam hardhia e vërtetë dhe Ati im është vreshtari.</span> <span class="verse"><a name="2">2</a>Çdo shermend që nuk jep fryt në mua, ai e heq; kurse çdo shermend që jep fryt, ai e krasit që të japë edhe më shumë fryt.</span> <span class="verse"><a name="3">3</a>Ju tashmë jeni të pastër, për shkak të fjalës që ju kumtova.</span> <span class="verse"><a name="4">4</a>Qëndroni në mua dhe unë do të qëndroj në ju; sikurse shermendi nuk mund të japë fryt nga vetja, po qe se nuk qëndron në hardhi, ashtu as ju, nëse nuk qëndroni në mua.</span> <span class="verse"><a name="5">5</a>Unë jam hardhia, ju jeni shermendet; kush qëndron në mua dhe unë në të, jep shumë fryt, sepse pa mua nuk mund të bëni asgjë.</span> <span class="verse"><a name="6">6</a>Në qoftë se ndokush nuk qëndron në mua, hidhet jashtë si shermendi dhe thahet; pastaj i mbledhin, i hedhin në zjarr dhe digjen.</span> <span class="verse"><a name="7">7</a>Në qoftë se qëndroni në mua dhe fjalët e mia qëndrojnë në ju, kërkoni çfarë të doni dhe do t'ju bëhet.</span> <span class="verse"><a name="8">8</a>Në këtë është përlëvduar Ati im, që të jepni shumë fryt, dhe kështu do të jeni dishepujt e mi.</span> <span class="verse"><a name="9">9</a>Sikurse Ati më ka dashur mua, ashtu edhe unë ju kam dashur juve; qëndroni në dashurinë time.</span> <span class="verse"><a name="10">10</a>Po të zbatoni urdhërimet e mia, do të qëndroni në dashurinë time, sikurse unë i zbatova urdhërimet e Atit tim dhe qëndroj në dashurinë e tij.</span> <span class="verse"><a name="11">11</a>Këto gjëra jua kam thënë që gëzimi im të qëndrojë në ju dhe gëzimi juaj të jetë i plotë.</span> <span class="verse"><a name="12">12</a>Ky është urdhërimi im: ta doni njëri-tjetrin, ashtu si unë ju kam dashur juve.</span> <span class="verse"><a name="13">13</a>Askush s'ka dashuri më të madhe nga kjo: të japë jetën e vet për miqtë e tij.</span> <span class="verse"><a name="14">14</a>Ju jeni miqtë e mi, nëse bëni gjërat që unë ju urdhëroj.</span> <span class="verse"><a name="15">15</a>Unë nuk ju quaj më shërbëtorë, sepse shërbëtori nuk e di ç'bën i zoti; por unë ju kam quajtur miq, sepse ju bëra të njihni të gjitha gjëra që kam dëgjuar nga Ati im.</span> <span class="verse"><a name="16">16</a>Nuk më keni zgjedhur ju mua, por unë ju kam zgjedhur juve; dhe ju caktova të shkoni dhe të jepni fryt, dhe fryti juaj të jetë i qëndrueshëm, që, çfarëdo gjë që t'i kërkoni Atit në emrin tim, ai t'jua japë.</span> <span class="verse"><a name="17">17</a>Këtë ju urdhëroj: ta doni njëri-tjetrin.</span> <span class="verse"><a name="18">18</a>Nëse bota ju urren, ta dini se më ka urryer mua para jush.</span> <span class="verse"><a name="19">19</a>Po të ishit nga bota, bota do të donte të vetët; por sepse nuk jeni nga bota, por unë ju kam zgjedhur nga bota, prandaj bota ju urren.</span> <span class="verse"><a name="20">20</a>Kujtoni fjalën që ju thashë: &quot;Shërbëtori nuk është më i madh se i zoti&quot;. Nëse më kanë përndjekur mua, do t'ju përndjekin edhe ju; nëse kanë zbatuar fjalën time, do të zbatojnë edhe tuajën.</span> <span class="verse"><a name="21">21</a>Të gjitha këto gjëra do t'jua bëjnë për shkak të emrit tim, sepse nuk e njohin atë që më ka dërguar.</span> <span class="verse"><a name="22">22</a>Po të mos kisha ardhur dhe të mos u kisha folur atyre, nuk do të kishin faj; por tani ata nuk kanë asnjë shfajësim për mëkatin e tyre.</span> <span class="verse"><a name="23">23</a>Kush më urren mua, urren edhe Atin tim.</span> <span class="verse"><a name="24">24</a>Po të mos kisha bërë në mes tyre vepra që askush tjetër nuk ka bërë, nuk do të kishin faj; por tani, përkundrazi, e kanë parë, dhe më kanë urryer mua dhe Atin tim.</span> <span class="verse"><a name="25">25</a>Por kjo ndodhi që të përmbushet fjala e shkruar në ligjin e tyre: &quot;Më kanë urryer pa shkak&quot;.</span> <span class="verse"><a name="26">26</a>Por kur të vijë Ngushëlluesi, që do t'ju dërgoj prej Atit, Fryma e së vërtetës, që del nga Ati im, ai do të dëshmojë për mua.</span> <span class="verse"><a name="27">27</a>Edhe ju, gjithashtu, do të dëshmoni, sepse ishit me mua që nga fillimi''.</span> </p></div</div></div></body></html>