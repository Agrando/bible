<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 9</strong></div><p><span class="verse"><a name="1">1</a>Kur po kalonte, pa një njeri që ishte i verbër që nga lindja.</span> <span class="verse"><a name="2">2</a>Dhe dishepujt e tij e pyetën duke thënë: ''Mësues, kush ka mëkatuar, ai apo prindërit e tij, që ai ka lindur i verbër?''.</span> <span class="verse"><a name="3">3</a>Jezusi u përgjigj: ''As ai, as prindërit e tij s'kanë mëkatuar, por kjo ndodhi që tek ai të dëftohen veprat e Perëndisë.</span> <span class="verse"><a name="4">4</a>Unë duhet t'i kryej veprat e atij që më ka dërguar sa është ditë; vjen nata kur askush nuk mund të veprojë.</span> <span class="verse"><a name="5">5</a>Derisa jam në botë, unë jam drita e botës''.</span> <span class="verse"><a name="6">6</a>Pasi kishte thënë këto gjëra, pështyu përdhe, bëri baltë me pështymë dhe leu sytë e të verbrit me të.</span> <span class="verse"><a name="7">7</a>Pastaj i tha: ''Shko, lahu në pellgun e Siloamit'' (që do të thotë: dërguar); dhe ai shkoi atje, u la dhe u kthye duke parë.</span> <span class="verse"><a name="8">8</a>Atëherë fqinjtë dhe ata që më parë e kishin parë të verbër, thanë: ''A s'është ky ai që rrinte ulur dhe lypte?''.</span> <span class="verse"><a name="9">9</a>Disa thoshnin: ''Ai është''. Të tjerë: ''I përngjan atij''. Dhe ai thoshte: ''Unë jam''.</span> <span class="verse"><a name="10">10</a>I thanë pra: ''Si të janë hapur sytë?''.</span> <span class="verse"><a name="11">11</a>Ai u përgjigj dhe tha: ''Një njeri, që quhet Jezus, ka bërë baltë, m'i leu sytë dhe më tha: &quot;Shko te pellgu i Siloamit dhe lahu&quot;. Dhe unë shkova atje, u lava dhe m'u kthye drita e syve''.</span> <span class="verse"><a name="12">12</a>Dhe ata i thanë: ''Ku është ai?''. Ai u përgjigj: ''Nuk e di''.</span> <span class="verse"><a name="13">13</a>Atëherë ata e çuan te farisenjtë atë që më parë kishte qenë i verbër.</span> <span class="verse"><a name="14">14</a>Dhe ishte e shtunë kur Jezusi bëri baltën dhe ia hapi sytë.</span> <span class="verse"><a name="15">15</a>Edhe farisenjtë, pra, e pyesnin përsëri si e fitoi dritën e syve. Dhe ai u tha atyre: ''Më vuri baltë mbi sy, u lava dhe shoh''.</span> <span class="verse"><a name="16">16</a>Atëherë disa farisenj thanë: ''Ky njeri nuk është nga Perëndia, sepse nuk e respekton të shtunën!''. Të tjerë thoshnin: ''Si mund të kryejë shenja të tilla një njeri mëkatar?''. Dhe kishte përçarje midis tyre.</span> <span class="verse"><a name="17">17</a>E pyetën, pra, përsëri të verbrin: ''Po ti, ç'thua për atë për faktin që t'i ka hapur sytë?''. Ai tha: ''Éshtë një profet''.</span> <span class="verse"><a name="18">18</a>Por Judenjtë nuk besuan se ai kishte qenë i verbër dhe se kishte fituar dritën e syve, derisa thirrën prindërit e atij që kishte fituar dritën e syve.</span> <span class="verse"><a name="19">19</a>Dhe i pyetën ata: ''A është ky djali juaj, për të cilin ju thoni se ka lindur i verbër? Vallë si sheh tani?''.</span> <span class="verse"><a name="20">20</a>Prindërit e tij, duke u përgjigjur atyre, thanë: ''E dimë se ky është djali ynë dhe se ka lindur i verbër,</span> <span class="verse"><a name="21">21</a>por ne nuk dimë se si sheh tani ose se kush ia ka hapur sytë; pyeteni atë; ai moshë ka, do t'ju flasë për veten e vet''.</span> <span class="verse"><a name="22">22</a>Këto thanë prindërit e tij, sepse kishin frikë nga Judenjtë; sepse Judenjtë kishin vendosur që, nëse dikush do ta rrëfente Jezusin si Krishti, do të përjashtohej nga sinagoga.</span> <span class="verse"><a name="23">23</a>Prandaj prindërit e tij thanë: ''Moshë ka, pyeteni atë''.</span> <span class="verse"><a name="24">24</a>Atëherë ata e thirrën përsëri njeriun që kishte qenë i verbër dhe i thanë: ''Jepi lavdi Perëndisë; ne e dimë se ai njeri është mëkatar''.</span> <span class="verse"><a name="25">25</a>Ai atëherë u përgjigj dhe tha: ''Në është mëkatar, nuk e di, por di një gjë, që isha i verbër dhe tani shoh''.</span> <span class="verse"><a name="26">26</a>E pyetën përsëri: ''Ç'të bëri? Si t'i ka hapur sytë?''.</span> <span class="verse"><a name="27">27</a>Ai u përgjigj atyre: ''Unë tashmë ua kam thënë dhe ju nuk keni dëgjuar; pse doni ta dëgjoni përsëri? Doni ndoshta të bëheni edhe ju dishepuj të tij?''.</span> <span class="verse"><a name="28">28</a>Por ata e fyen dhe thanë: ''Ti je dishepull i tij, por ne jemi dishepuj të Moisiut!</span> <span class="verse"><a name="29">29</a>Ne e dimë se Perëndia i foli Moisiut; sa për atë, nuk e dimë se nga është''.</span> <span class="verse"><a name="30">30</a>Ai njeri u përgjigj dhe u tha atyre: ''E pra, është e çuditshme që ju të mos dini nga është ai; megjithatë ai m'i hapi sytë!</span> <span class="verse"><a name="31">31</a>Dhe ne e dimë se Perëndia nuk i dëgjon mëkatarët, por nëse dikush është i druajtshëm ndaj Perëndisë dhe bën vullnetin e tij, ai atë e dëgjon!</span> <span class="verse"><a name="32">32</a>Që prej fillimit të botës nuk është dëgjuar që dikush t'ia ketë hapur sytë një të linduri të verbër.</span> <span class="verse"><a name="33">33</a>Po të mos ishte ky nga Perëndia, nuk do të mund të bënte asgjë''.</span> <span class="verse"><a name="34">34</a>Ata u përgjigjën dhe i thanë: ''Ti ke lindur i tëri në mëkate e don të na mësosh?''. Dhe e nxorën jashtë.</span> <span class="verse"><a name="35">35</a>Jezusi e mori vesh se e nxorën jashtë dhe, kur e gjeti, i tha: ''A beson ti në Birin e Perëndisë?''.</span> <span class="verse"><a name="36">36</a>Ai u përgjigj dhe tha: ''Kush është, Zot, që unë të besoj në të?''.</span> <span class="verse"><a name="37">37</a>Dhe Jezusi i tha: ''Ti e ke parë; është pikërisht ai që po të flet''.</span> <span class="verse"><a name="38">38</a>Atëherë ai tha: ''Unë besoj, o Zot''; dhe e adhuroi.</span> <span class="verse"><a name="39">39</a>Pastaj Jezusi tha: ''Unë kam ardhur në këtë botë për të bërë një gjyq, që ata që nuk shohin të shohin dhe ata që shohin të verbohen''.</span> <span class="verse"><a name="40">40</a>Disa nga farisenjtë që ishin me të i dëgjuan këto gjëra dhe i thanë: ''Jemi të verbër edhe ne?''.</span> <span class="verse"><a name="41">41</a>Jezusi u përgjigj atyre: ''Po të ishit të verbër, nuk do të kishit asnjë mëkat; por tani thoni: &quot;Ne shohim&quot;, prandaj mëkati juaj mbetet''.</span> </p></div</div></div></body></html>