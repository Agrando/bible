<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/john">John</a> &gt <strong>Chapter 3</strong></div><p><span class="verse"><a name="1">1</a>Midis farisenjve ishte një njeri me emrin Nikodem, një krer i Judenjve.</span> <span class="verse"><a name="2">2</a>Ky erdhi natën te Jezusi dhe i tha: ''Mësues, ne e dimë se ti je një mësues i ardhur nga Perëndia, sepse askush nuk mund të bëjë shenjat që bën ti, në qoftë se Perëndia nuk është me të''.</span> <span class="verse"><a name="3">3</a>Jezusi iu përgjigj dhe tha: ''Në të vërtetë, në të vërtete po të them që nëse një nuk ka rilindur, nuk mund ta shohë mbretërinë e Perëndisë''.</span> <span class="verse"><a name="4">4</a>Nikodemi i tha: ''Po si mund të lindë njeriu kur është plak? A mund të hyjë ai për së dyti në barkun e nënës së vet dhe të lindë?''.</span> <span class="verse"><a name="5">5</a>Jezusi u përgjigj: ''Në të vërtetë, në të vërtetë po të them se kush nuk ka lindur nga uji dhe nga Fryma, nuk mund të hyjë në mbretërinë e Perëndisë.</span> <span class="verse"><a name="6">6</a>Ç'ka lindur nga mishi është mish; por ç'ka lindur nga Fryma është frymë.</span> <span class="verse"><a name="7">7</a>Mos u mrrekullo që të thashë: &quot;Duhet të lindni përsëri&quot;.</span> <span class="verse"><a name="8">8</a>Era fryn ku të dojë dhe ti ia dëgjon zërin, por ti nuk e di nga vjen as ku po shkon; kështu është edhe çdo njëri që ka lindur nga Fryma''.</span> <span class="verse"><a name="9">9</a>Nikodemi, duke u përgjigjur, i tha: ''Si mund të ndodhin këto gjëra?''.</span> <span class="verse"><a name="10">10</a>Jezusi u përgjigj dhe i tha: ''Ti je mësuesi i Izraelit dhe nuk i ditke këto gjëra?</span> <span class="verse"><a name="11">11</a>Në të vërtetë, në të vërtetë po të them se ne flasim atë që dimë dhe dëshmojmë atë që pamë, por ju nuk e pranoni dëshminë tonë.</span> <span class="verse"><a name="12">12</a>Në qoftë se ju fola për gjërat tokësore dhe ju nuk besoni, si do të më besoni nëse ju flas për gjërat qiellore?</span> <span class="verse"><a name="13">13</a>Askush nuk u ngjit në qiell, përveç atij që zbriti nga qielli, pra, Birit të njeriut që është në qiell.</span> <span class="verse"><a name="14">14</a>Dhe ashtu si Moisiu e ngriti lart gjarprin në shkretëtirë, kështu duhet të ngrihet lart Biri i njeriut,</span> <span class="verse"><a name="15">15</a>që kushdo që beson në të të mos humbasë, por të ketë jetë të përjetshme.</span> <span class="verse"><a name="16">16</a>Sepse Perëndia e deshi aq botën, sa dha Birin e tij të vetëmlindurin, që, kushdo që beson në të, të mos humbasë, por të ketë jetë të përjetshme.</span> <span class="verse"><a name="17">17</a>Sepse Perëndia nuk e dërgoi Birin e vet në botë që ta dënojë botën, por që bota të shpëtohet prej tij.</span> <span class="verse"><a name="18">18</a>Ai që beson në të nuk dënohet, por ai që nuk beson tashmë është dënuar, sepse nuk ka besuar në emrin e Birit të vetëmlindur të Perëndisë.</span> <span class="verse"><a name="19">19</a>Tani gjykimi është ky: Drita erdhi në botë dhe njerëzit deshën errësirën më tepër se dritën, sepse veprat e tyre ishin të mbrapshta.</span> <span class="verse"><a name="20">20</a>Sepse kushdo që bën gjëra të mbrapshta e urren dritën dhe nuk vjen te drita, që të mos zbulohen veprat e tij;</span> <span class="verse"><a name="21">21</a>por kush bën të vërtetën vjen te drita, që veprat e tij të zbulohen, sepse u bënë në Perëndinë''.</span> <span class="verse"><a name="22">22</a>Pas këtyre gjërave, Jezusi erdhi me dishepujt e vet në tokën e Judesë dhe qëndroi aty bashkë me ta dhe pagëzonte.</span> <span class="verse"><a name="23">23</a>Por edhe Gjoni pagëzonte në Enon, afër Salimit, sepse aty kishte shumë ujë; dhe njerëzit vinin dhe pagëzoheshin,</span> <span class="verse"><a name="24">24</a>sepse Gjoni s'ishte hedhur akoma në burg.</span> <span class="verse"><a name="25">25</a>Atëherë lindi një diskutim ndërmjet dishepujve të Gjonit me Judenjtë rreth pastrimit.</span> <span class="verse"><a name="26">26</a>Kështu erdhën te Gjoni dhe i thanë: ''Mësues, ai që ishte me ty përtej Jordanit, për të cilin ti bëre dëshmi, ja, ai pagëzon dhe të gjithë shkojnë tek ai''.</span> <span class="verse"><a name="27">27</a>Gjoni u përgjigj dhe tha: ''Njeriu nuk mund të marrë asgjë, nëse nuk i është dhënë nga qielli.</span> <span class="verse"><a name="28">28</a>Ju vetë më jeni dëshmitarë se thashë: &quot;Unë nuk jam Krishti, por jam dërguar përpara tij&quot;.</span> <span class="verse"><a name="29">29</a>Ai që e ka nusen është dhëndri, por miku i dhëndrit, që është i pranishëm dhe e dëgjon, gëzohet shumë për zërin e dhëndrit; prandaj ky gëzimi im është i plotësuar!</span> <span class="verse"><a name="30">30</a>Ai duhet të rritet dhe unë të zvogëlohem.</span> <span class="verse"><a name="31">31</a>Ai që vjen nga lart është përmbi të gjithë; ai që vjen nga dheu është nga dheu dhe flet për dheun; ai që vjen nga qielli është përmbi të gjithë.</span> <span class="verse"><a name="32">32</a>Dhe ai dëshmon çfarë ka parë dhe dëgjuar, por askush nuk e pranon dëshminë e tij.</span> <span class="verse"><a name="33">33</a>Ai që e pranoi dëshminë e tij e vulosi se Perëndia është i vërtetë.</span> <span class="verse"><a name="34">34</a>Sepse ai që Perëndia ka dërguar flet fjalët e Perëndisë, sepse Perëndia nuk e jep Frymën e tij me masë.</span> <span class="verse"><a name="35">35</a>Ati e do Birin dhe i ka dhënë në dorë çdo gjë.</span> <span class="verse"><a name="36">36</a>Kush beson në Birin ka jetë të përjetshme, kurse kush nuk i bindet Birit nuk do të shohë jetë, por zemërimi i Perëndisë qëndron mbi të''.</span> </p></div</div></div></body></html>