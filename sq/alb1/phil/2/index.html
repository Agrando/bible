<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/phil">Philippians</a> &gt <strong>Chapter 2</strong></div><p><span class="verse"><a name="1">1</a>atëherë e bëni të plotë gëzimin tim, duke pasur të njejtin mendim, të njëjtën dashuri, një unanimitet dhe një mendje të vetme.</span> <span class="verse"><a name="2">2</a>Mos bëni asgjë për rivalitet as për mendjemadhësi, por me përulësi, secili ta çmojë tjetrin më shumë se vetveten.</span> <span class="verse"><a name="3">3</a>Mos mendojë secili për interesin e vet, por edhe atë të të tjerëve.</span> <span class="verse"><a name="4">4</a>Kini në ju po atë ndjenjë që ishte në Jezu Krishtin,</span> <span class="verse"><a name="5">5</a>i cili, edhe pse ishte në trajtë Perëndie, nuk e çmoi si një gjë ku të mbahej fort për të qenë barabar me Perëndinë,</span> <span class="verse"><a name="6">6</a>por e zbrazi veten e tij, duke marrë trajtë shërbëtori, e u bë i ngjashëm me njerëzit;</span> <span class="verse"><a name="7">7</a>dhe duke u gjetur nga pamja e jashtme posi njeri, e përuli vetveten duke u bërë i bindur deri në vdekje, deri në vdekje të kryqit.</span> <span class="verse"><a name="8">8</a>Prandaj edhe Perëndia e lartësoi madhërisht dhe i dha një emër që është përmbi çdo emër,</span> <span class="verse"><a name="9">9</a>që në emër të Jezusit të përkulet çdo gju i krijesave (ose gjërave) qiellore, tokësore dhe nëntokësore,</span> <span class="verse"><a name="10">10</a>dhe çdo gjuhë të rrëfejë se Jezu Krishti është Zot, për lavdi të Perëndisë Atë.</span> <span class="verse"><a name="11">11</a>Prandaj, të dashurit e mi, ashtu sikur keni qenë gjithnjë të bindur jo vetëm kur isha i pranishëm, por edhe më shumë tani që jam larg, punoni për shpëtimin tuaj me frikë e me dridhje,</span> <span class="verse"><a name="12">12</a>sepse Perëndia është ai që vepron në ju vullnetin dhe veprimtarinë, sipas pëlqimit të tij.</span> <span class="verse"><a name="13">13</a>Bëni çdo gjë pa u ankuar dhe pa kundërshtime,</span> <span class="verse"><a name="14">14</a>që të jeni të paqortueshëm dhe të pastër, bij të Perëndisë pa të meta në mes të një brezi të padrejtë dhe të çoroditur, në mes të të cilit ju ndriçoni si pishtarë në botë, duke e mbajtur lart fjalën e jetës,</span> <span class="verse"><a name="15">15</a>që unë të kem me se të krenohem në ditën e Krishtit, se nuk vrapova kot dhe as nuk u mundova kot.</span> <span class="verse"><a name="16">16</a>Por, edhe sikur unë të jem derdhur si flijim dhe shërbesë të besimit tuaj, gëzohem dhe ngazëlloj me ju të gjithë.</span> <span class="verse"><a name="17">17</a>Po ashtu edhe ju gëzohuni dhe ngazëllohuni me mua.</span> <span class="verse"><a name="18">18</a>Por shpresoj, në Zotin Jezus, t'ju dërgoj së shpejti Timoteun, që edhe unë duke njohur kushtet tuaja të inkurajohem,</span> <span class="verse"><a name="19">19</a>sepse nuk kam asnjë në një mendje me mua, që të kujdeset sinqerisht për gjërat tuaja.</span> <span class="verse"><a name="20">20</a>Sepse në fakt të gjithë kërkojnë interesin e vet dhe jo gjërat e Jezu Krishtit.</span> <span class="verse"><a name="21">21</a>Por ju e njihni provën e tij se si shërbeu bashkë me mua për ungjillin, si një bir i shërben të atit.</span> <span class="verse"><a name="22">22</a>Shpresoj, pra, t'jua dërgoj atë, posa të kem sistemuar kompletisht gjërat e mia.</span> <span class="verse"><a name="23">23</a>Dhe kam besim te Zoti që edhe unë vetë do të vij së shpejti.</span> <span class="verse"><a name="24">24</a>Por m'u duk e nevojshme t'ju dërgoj Epafroditin, vëllanë tim dhe bashkëpunëtorin e bashkëluftëtarin tim, që ma patët dërguar si shërbenjës në nevojat e mia,</span> <span class="verse"><a name="25">25</a>sepse kishte shumë mall për ju të gjithë dhe ishte shumë i vrarë sepse kishit dëgjuar se ishte i sëmurë.</span> <span class="verse"><a name="26">26</a>Edhe vërtetë ai qe i sëmurë, gati për vdekje, por Perëndia pati mëshirë për të dhe jo vetëm për të, por edhe për mua, që të mos kisha trishtim mbi trishtim.</span> <span class="verse"><a name="27">27</a>Për këtë arsye jua dërgova me aq më shumë ngut, që ju, kur ta shihni përsëri, të gëzoheni dhe unë të kem më pak trishtim.</span> <span class="verse"><a name="28">28</a>Priteni, pra, me gëzim të madh në Zotin dhe nderoni të tillë njerëz si ai,</span> <span class="verse"><a name="29">29</a>sepse për veprën e Krishtit ai qe shumë afër vdekjes, duke e vënë në rrezik jetën e vet, për të përmbushur zbrazëtitë e shërbesës tuaj ndaj meje.</span> <span class="verse"><a name="30">30</a>Së fundi, o vëllezërit e mi, gëzohuni në Zotin; për mua nuk është e rëndë t'ju shkruaj të njëjtat gjëra, po për ju është siguri.</span> </p></div</div></div></body></html>