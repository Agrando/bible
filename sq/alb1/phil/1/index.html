<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/phil">Philippians</a> &gt <strong>Chapter 1</strong></div><p><span class="verse"><a name="1">1</a>paçi hir e paqe nga Perëndia, Ati ynë, dhe nga Zoti Jezu Krisht.</span> <span class="verse"><a name="2">2</a>E falënderoj Perëndinë tim, sa herë që ju kujtoj,</span> <span class="verse"><a name="3">3</a>duke iu lutur gjithmonë me gëzim për ju të gjithë në çdo lutje që bëj,</span> <span class="verse"><a name="4">4</a>për pjesëmarrjen tuaj në ungjillin që nga dita e parë e deri tani,</span> <span class="verse"><a name="5">5</a>duke qënë i bindur për këtë, se ai që nisi një punë të mirë në ju, do ta përfundojë deri në ditën e Jezu Krishtit.</span> <span class="verse"><a name="6">6</a>Dhe është e drejtë që unë të ndjej këto për ju të gjithë, sepse ju kam në zemër, sepse ju si në vargonjtë e mi ashtu edhe në mbrojtjen dhe në vërtetimin e ungjillit jeni të gjithë pjestarë me mua të hirit.</span> <span class="verse"><a name="7">7</a>Sepse Perëndia, është dëshmitari im, si ju dua të gjithë me dashuri të zjarrtë në Jezu Krisht.</span> <span class="verse"><a name="8">8</a>Dhe për këtë lutem që dashuria juaj të teprojë gjithnjë e më shumë në njohuri dhe në çdo dallim,</span> <span class="verse"><a name="9">9</a>që të dalloni gjërat më të mira dhe të mund të jeni të pastër dhe panjollë për ditën e Krishtit,</span> <span class="verse"><a name="10">10</a>të mbushur me fryte drejtësie që arrihen me anë të Jezu Krishtit, për lavdi e për lëvdim të Perëndisë.</span> <span class="verse"><a name="11">11</a>Tani, vëllezër dua ta dini, se gjërat që më kanë ndodhur ndihmuan më shumë për përhapjen e ungjillit,</span> <span class="verse"><a name="12">12</a>aq sa gjithë pretoriumi dhe të tjerët mbarë e dinë se unë jam në vargonj për Krishtin;</span> <span class="verse"><a name="13">13</a>dhe pjesa më e madhe e vëllezërve në Zotin, të inkurajuar nga vargonjtë e mia, kanë marrë me shumë guxim në shpalljen e fjalës së Perëndisë pa frikë.</span> <span class="verse"><a name="14">14</a>Disa me të vërtetë predikojnë Krishtin edhe për smirë dhe për grindje, por disa të tjerë me vullnet të mirë.</span> <span class="verse"><a name="15">15</a>Këta e predikojnë Krishtin për grindje, me qëllime jo të pastra, duke menduar që t'u shtojnë pikëllimin vargonjve të mia.</span> <span class="verse"><a name="16">16</a>kurse ata e bëjnë nga dashuria, duke ditur se unë jam vënë për mbrojtjen e ungjillit.</span> <span class="verse"><a name="17">17</a>Ç'rëndësi ka? Sido që të jetë, me shtirje o sinqerisht, Krishti shpallet; dhe për këtë unë gëzohem, dhe do të gëzohem.</span> <span class="verse"><a name="18">18</a>E di në fakt, se kjo do të dalë për shpëtimin tim, me anë të lutjes suaj dhe me ndihmën e Frymës së Jezu Krishtit,</span> <span class="verse"><a name="19">19</a>sipas të priturit tim me padurim dhe me shpresë, se unë nuk do të turpërohem në asnjë gjë, por me çdo guxim, tani si gjithmonë, Krishti do të madhërohet në trupin tim, ose me jetën ose me vdekjen.</span> <span class="verse"><a name="20">20</a>Sepse për mua të jetuarit është Krishti dhe të vdekurit fitim.</span> <span class="verse"><a name="21">21</a>Por nuk e di se jeta në mish të jetë për mua një punë e frytshme, as mund të them çfarë duhej të zgjedh,</span> <span class="verse"><a name="22">22</a>sepse unë jam i shtrënguar nga dy anë, sepse kam dëshirë të iki nga kjo çadër dhe të jem bashkë me Krishtin, gjëja më e mirë,</span> <span class="verse"><a name="23">23</a>por të qëndruarit në mish është më i nevojshëm për ju.</span> <span class="verse"><a name="24">24</a>Këtë e di me siguri, që do të rri dhe qëndroj me ju të gjithë për përparimin tuaj dhe për gëzimin e besimit tuaj.</span> <span class="verse"><a name="25">25</a>që mburrja tuaj për mua të teprojë në Jezu Krishtin, për praninë time sërish midis jush.</span> <span class="verse"><a name="26">26</a>Ju veç, silluni në mënyrë të denjë në ungjillin e Krishtit, që, kur të vij e t'ju shoh, ose nga larg kur s'jam aty, të dëgjoj për ju se qëndroni fort në një frymë të përbashkët, duke luftuar bashkë me një shpirt për besimin e ungjillit,</span> <span class="verse"><a name="27">27</a>duke mos u lënë të trembeni në asnjë gjë nga kundërshtarët; kjo është për ta një provë humbjeje, kurse për ju shpëtimi, edhe kjo nga ana e Perëndisë.</span> <span class="verse"><a name="28">28</a>Sepse juve ju është dhënë hiri për hir të Krishtit, jo vetëm që të besoni në të, por edhe të vuani për të,</span> <span class="verse"><a name="29">29</a>duke patur të njejtën beteje që e patë në mua, dhe tani po dëgjoni që është në mua.</span> <span class="verse"><a name="30">30</a>Pra, në qofte se ka ndonjë ngushëllim në Krisht, ndonjë ngushëllim dashurie, ndonjë pjesëmarrje të Frymës, ndonjë mallëngjim e dhembshuri,</span> </p></div</div></div></body></html>