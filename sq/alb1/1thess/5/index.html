<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>sepse ju vetë e dini shumë mirë se dita e Zotit do të vijë, si një vjedhës natën.</span> <span class="verse"><a name="2">2</a>Sepse, kur thonë: &quot;Paqe dhe siguri&quot;, atëherë një shkatërrim i papritur do të bjerë mbi ta, ashtu si dhembjet e lindjes të gruas shtatzënë dhe nuk do të shpëtojnë.</span> <span class="verse"><a name="3">3</a>Por ju, vëllezër, nuk jeni në errësirë, që ajo ditë t'ju zërë në befasi si një vjedhës.</span> <span class="verse"><a name="4">4</a>Të gjithë ju jeni bij të dritës dhe bij të ditës; ne nuk jemi të natës, as të territ.</span> <span class="verse"><a name="5">5</a>Le të mos flemë, pra, si të tjerët, por të rrimë zgjuar dhe të jemi të esëll.</span> <span class="verse"><a name="6">6</a>Sepse ata që flejnë, flejnë natën, dhe ata që dehen, dehen natën.</span> <span class="verse"><a name="7">7</a>Kurse ne, mbasi jemi të ditës, jemi të esëll, duke veshur parzmoren e besimit dhe të dashurisë, dhe për përkrenare shpresën e shpëtimit.</span> <span class="verse"><a name="8">8</a>Sepse Perëndia nuk na ka caktuar për zemërim, por për të marrë shpëtimin me anë të Zotit tonë Jezu Krisht,</span> <span class="verse"><a name="9">9</a>i cili vdiq për ne kështu që, qofshim zgjuar qofshim fjetur, jetojmë bashkë me të.</span> <span class="verse"><a name="10">10</a>Prandaj ngushëlloni njeri tjetrin dhe ndërtoni njeri tjetrin ashtu sikur edhe bëni.</span> <span class="verse"><a name="11">11</a>Tashmë, vëllezër, ju lutemi të keni respekt për ata që mundohen midis jush, që janë në krye ndër ju në Zotin dhe që ju qortojnë,</span> <span class="verse"><a name="12">12</a>edhe t'i vlerësoni shumë në dashuri për veprën e tyre. Jetoni në paqe midis jush.</span> <span class="verse"><a name="13">13</a>Tani, vëllezër, ju bëjmë thirrje t'i qortoni të parregulltit, të ngushëlloni zemërlëshuarit, të ndihmoni të dobëtit dhe të jeni të duruar me të gjithë.</span> <span class="verse"><a name="14">14</a>Vështroni se mos dikush t'ia kthejë dikujt të keqen me të keqen; po kërkoni gjithmonë të mirën edhe te njeri tjetri edhe te të gjithë.</span> <span class="verse"><a name="15">15</a>Jini gjithmonë të gëzuar.</span> <span class="verse"><a name="16">16</a>Lutuni pa pushim.</span> <span class="verse"><a name="17">17</a>Për çdo gjë falënderoni sepse i tillë është vullneti i Perëndisë në Krishtin Jezus për ju.</span> <span class="verse"><a name="18">18</a>Mos e shuani Frymën.</span> <span class="verse"><a name="19">19</a>Mos i përbuzni profecitë.</span> <span class="verse"><a name="20">20</a>Provoni të gjitha, mbani të mirën.</span> <span class="verse"><a name="21">21</a>Hiqni dorë nga çdo dukje e ligë.</span> <span class="verse"><a name="22">22</a>Dhe Perëndia i paqes ju shenjtëroftë ai vetë tërësisht; dhe gjithë fryma juaj, shpirt e trup, të ruhet pa të metë për ardhjen e Zotit tonë Jezu Krisht.</span> <span class="verse"><a name="23">23</a>Besnik është ai që ju thërret, i cili edhe do ta bëjë.</span> <span class="verse"><a name="24">24</a>Vëllezër, lutuni për ne.</span> <span class="verse"><a name="25">25</a>Përshëndetni të gjithë vëllezërit me puthje të shenjtë.</span> <span class="verse"><a name="26">26</a>Ju përbetoj për Zotin që kjo letër t'u lexohet gjithë vëllezërve të shenjtë.</span> <span class="verse"><a name="27">27</a>Hiri i Zotit tonë Jezu Krisht qoftë me ju. Amen.</span> <span class="verse"><a name="28">28</a>Pali, Silvani dhe Timoteu, kishës së Thesalonikasve, që është në Perëndinë, Atin tonë, dhe në Zotin Jezu Krisht:</span> </p></div</div></div></body></html>