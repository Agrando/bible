<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gal/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gal">Galatians</a> &gt <strong>Chapter 1</strong></div><p><span class="verse"><a name="1">1</a>dhe gjithë vëllezërit që janë me mua, kishave të Galatisë:</span> <span class="verse"><a name="2">2</a>Paçi hir e paqe nga Perëndia Ati dhe nga Zoti ynë Jezu Krishti,</span> <span class="verse"><a name="3">3</a>që e dha veten e tij për mëkatet tona, për të na shpëtuar nga kjo kohë e mbrapshtë, sipas vullnetit të Perëndisë, Atit tonë,</span> <span class="verse"><a name="4">4</a>i cili pastë lavdi në shekuj të shekujve. Amen.</span> <span class="verse"><a name="5">5</a>Çuditëm që kaluat kaq shpejt nga ai që ju thirri ju me anë të hirit të Krishtit, në një ungjill tjetër,</span> <span class="verse"><a name="6">6</a>i cili nuk është tjetër; por ka disa njerëz që ju turbullojnë dhe që duan ta shtrëmbërojnë ungjillin e Krishtit.</span> <span class="verse"><a name="7">7</a>Por, edhe sikur ne ose një engjëll i qiellit t'ju predikonte një ungjill të ndryshëm nga ai që ju kemi predikuar, qoftë i mallkuar.</span> <span class="verse"><a name="8">8</a>Ashtu si e thamë më përpara, po e them përsëri: Në qoftë se dikush ju predikon një ungjill tjetër nga ai që keni marrë, qoftë i mallkuar.</span> <span class="verse"><a name="9">9</a>Sepse unë tani vallë kërkoj të fitoj miratimin e njerëzve apo të Perëndisë? Apo kërkoj t'u pëlqej njerëzve? Sepse, po të kërkoja t'u pëlqej njerëzve, nuk do të isha shërbëtori i Krishtit.</span> <span class="verse"><a name="10">10</a>Tani, o vëllezër, po ju vë në dijeni se ungjilli që është shpallur nga unë, nuk është sipas njeriut,</span> <span class="verse"><a name="11">11</a>sepse unë nuk e kam marrë as e kam mësuar nga ndonjë njeri, por e kam marrë nëpërmjet një zbulese nga Jezu Krishti.</span> <span class="verse"><a name="12">12</a>Sepse ju keni dëgjuar për sjelljen time të atëhershme në judaizëm, si e përndiqja me egërsi të madhe kishën e Perëndisë dhe e shkatërroja.</span> <span class="verse"><a name="13">13</a>Dhe si përparoja në judaizëm më tepër se shumë bashkëkohës të kombit tim, duke qenë jashtëzakonisht i zellshëm për traditat e etërve të mi.</span> <span class="verse"><a name="14">14</a>Po, kur i pëlqeu Perëndisë, që më kishte ndarë që nga barku i nënës dhe më thirri me anë të hirit të tij,</span> <span class="verse"><a name="15">15</a>që të zbulojë në mua Birin e tij, që unë t'ua shpall midis joçifutëve, unë nuk mora menjëherë këshill nga mish dhe gjak,</span> <span class="verse"><a name="16">16</a>as nuk u ngjita në Jeruzalem tek ata që ishin apostuj përpara meje, por shkova në Arabi dhe u ktheva përsëri në Damask.</span> <span class="verse"><a name="17">17</a>Pastaj, pas tre vjetësh, u ngjita në Jeruzalem për të takuar Pjetrin dhe ndenja me të pesëmbëdhjetë ditë.</span> <span class="verse"><a name="18">18</a>Dhe nuk pashë asnjë nga apostujt e tjerë, përveç Jakobit, vëllait të Zotit.</span> <span class="verse"><a name="19">19</a>Dhe në këto që po ju shkruaj, ja, përpara Perëndisë, nuk gënjej.</span> <span class="verse"><a name="20">20</a>Pastaj shkova në krahinat e Sirisë dhe të Kilikisë.</span> <span class="verse"><a name="21">21</a>Por unë personalisht isha i panjohur nga kishat e Judesë, që janë në Krisht,</span> <span class="verse"><a name="22">22</a>po ato kishin dëgjuar vetëm: ''Ai që na persekutonte më përpara, tani po shpall atë besim që ai shkatërronte'',</span> <span class="verse"><a name="23">23</a>dhe përlëvdonin Perëndinë për shkakun tim.</span> <span class="verse"><a name="24">24</a>Pastaj, pas katërmbëdhjetë vjetësh, u ngjita përsëri në Jeruzalem me Barnabën; dhe mora me vete edhe Titin.</span> </p></div</div></div></body></html>