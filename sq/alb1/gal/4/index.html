<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/gal">Galatians</a> &gt <strong>Chapter 4</strong></div><p><span class="verse"><a name="1">1</a>por ai është nën kujdestarë dhe administratorë deri në kohën e caktuar nga i ati.</span> <span class="verse"><a name="2">2</a>Kështu edhe ne, sa ishim të mitur, ishim të robëruar nën elementet e botës,</span> <span class="verse"><a name="3">3</a>por, kur u mbush koha, Perëndia dërgoi Birin e tij, të lindur prej gruaje, të nënshtruar ligjit,</span> <span class="verse"><a name="4">4</a>që të shpengonte ata që ishin nën ligj, që ne të fitojmë birërinë.</span> <span class="verse"><a name="5">5</a>Dhe, duke qenë se jeni bij, Perëndia dërgoi Frymën e Birit të tij në zemrat tuaja që thërret: ''Abba, Atë!''.</span> <span class="verse"><a name="6">6</a>Prandaj ti nuk je më shërbëtor, por bir; dhe në qoftë se je bir, je edhe trashëgimtar i Perëndisë me anë të Krishtit.</span> <span class="verse"><a name="7">7</a>Por atëherë, duke mos njohur Perëndinë, u shërbyet atyre që prej natyre nuk janë perëndi;</span> <span class="verse"><a name="8">8</a>kurse tani, mbasi njohët Perëndinë, më mirë të them se u njohët prej Perëndisë, vallë si ktheheni përsëri te elementet e dobët dhe të varfër, tek të cilët doni përsëri t'u nënshtroheni?</span> <span class="verse"><a name="9">9</a>Sepse ju i kremtoni me kujdes disa ditë, muaj, stinë dhe vite.</span> <span class="verse"><a name="10">10</a>Kam frikë se mos jam munduar më kot për ju.</span> <span class="verse"><a name="11">11</a>O vëllezër, bëhuni si unë, sepse edhe unë jam si ju; ju lutem, o vëllezër, ju s'më keni bërë asnjë të keqe.</span> <span class="verse"><a name="12">12</a>Dhe ju e dini se në të kaluarën unë ju predikova ungjillin me dobësi të mishit;</span> <span class="verse"><a name="13">13</a>dhe ju nuk më përbuzët aspak dhe s'patët neveri për provën që ishte në mishin tim, por më pranuat si engjëll Perëndie, si Jezu Krishtin vet.</span> <span class="verse"><a name="14">14</a>Cili ishte, pra, gëzimi juaj? Sepse unë dëshmoj për ju se, po të qe e mundur, ju do të nxirrnit edhe sytë tuaj dhe do të m'i jepnit mua.</span> <span class="verse"><a name="15">15</a>A thua u bëra armiku juaj, duke ju thënë të vërtetën?</span> <span class="verse"><a name="16">16</a>Ata tregohen të zellshëm ndaj jush, por jo për qëllime të ndershme; madje ata duan t'ju shkëputin që të jeni të zellshëm ndaj tyre.</span> <span class="verse"><a name="17">17</a>Mirë është të jesh gjithnjë i zellshëm për të mirë, dhe jo vetëm kur ndodhem midis jush.</span> <span class="verse"><a name="18">18</a>Djemtë e mi, që unë i lind përsëri, derisa të formohet Krishti në ju!</span> <span class="verse"><a name="19">19</a>Do të doja tashti të isha midis jush dhe ta ndryshoja tingullin e zërit tim, sepse jam ndërdyshas ndaj jush.</span> <span class="verse"><a name="20">20</a>Po më thoni, ju që doni të jeni nën ligj, a nuk e dëgjoni ligjin?</span> <span class="verse"><a name="21">21</a>Sepse është shkruar se Abrahami pati dy bij: një nga shërbëtorja dhe tjetri nga e lira.</span> <span class="verse"><a name="22">22</a>Dhe ai që lindi nga shërbëtorja lindi sipas mishit, por ai që lindi nga e lira lindi për hir të premtimit.</span> <span class="verse"><a name="23">23</a>Këto gjëra kanë një kuptim alegorik, sepse këto dy gra janë dy besëlidhje: një nga mali Sinai, që ngjiz për skllavëri, dhe është Agari.</span> <span class="verse"><a name="24">24</a>Dhe Agari është mali Sinai në Arabi dhe i përgjigjet Jeruzalemit të kohës së sotme; dhe ajo është skllave me bijtë e saj.</span> <span class="verse"><a name="25">25</a>Ndërsa Jeruzalemi nga lart është i lirë dhe është nëna e ne të gjithëve.</span> <span class="verse"><a name="26">26</a>Sepse është shkruar: ''Gëzohu ti, o shterpë, që nuk lind! Shpërthe dhe klith, ti që nuk i provon dhembjet e lindjes, sepse bijtë e së braktisurës do të jenë më të shumtë se të asaj që e kishte burrin''.</span> <span class="verse"><a name="27">27</a>Kurse ne, o vëllezër, jemi bij të premtimit, sikundër ishte Isaku.</span> <span class="verse"><a name="28">28</a>Po, sikurse atëherë ai që lindi sipas mishit përndiqte atë që kishte lindur sipas Frymës, kështu është edhe tani.</span> <span class="verse"><a name="29">29</a>Po çfarë thotë shkrimi? ''Dëboje skllaven dhe djalin e saj, sepse i biri i skllaves nuk mund të jetë trashëgimtar bashkë me djalin e së lirës''.</span> <span class="verse"><a name="30">30</a>Kështu, pra, vëllezër, ne nuk jemi bij të skllaves, por të së lirës.</span> <span class="verse"><a name="31">31</a>Qëndroni, pra, të patundur në lirinë, me të cilën Krishti na liroi, dhe mos hyni përsëri nën zgjedhën e skllavërisë.</span> </p></div</div></div></body></html>