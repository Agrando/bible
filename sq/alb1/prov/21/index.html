<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Zemra e mbretit në duart e Zotit është si rrjedhat e ujit; atë e drejton ngado që do ai.</span> <span class="verse"><a name="2">2</a>Çdo rrugë e njeriut është e drejtë në sytë e tij, por Zoti i peshon zemrat.</span> <span class="verse"><a name="3">3</a>Të zbatosh drejtësinë dhe paanësinë është një gjë që i pëlqen Zotit më shumë se flijimi.</span> <span class="verse"><a name="4">4</a>Sytë krenarë dhe një zemër kryelartë, që janë llamba e të pabesëve, janë mëkat.</span> <span class="verse"><a name="5">5</a>Synimet e njeriut të kujdesshëm çojnë me siguri në bollëk, por ai që ngutet do të bjerë me siguri në varfëri.</span> <span class="verse"><a name="6">6</a>Të përftosh thesare me një gjuhë gënjeshtare është një kotësi kalimtare e atij që kërkon vdekjen.</span> <span class="verse"><a name="7">7</a>Dhuna e të pabesëve merr tutje, sepse ata nuk pranojnë të zbatojnë drejtësinë.</span> <span class="verse"><a name="8">8</a>Rruga e njeriut të fajshëm është dredha-dredha, por njeriu i drejtë vepron ndershmërisht.</span> <span class="verse"><a name="9">9</a>Éshtë më mirë të banosh mbi qoshen e një çatie se sa në një shtëpi bashkë me një grua grindavece.</span> <span class="verse"><a name="10">10</a>Shpirti i të pabesit dëshiron të keqen; as shoku i tij nuk gjen mëshirë në sytë e tij.</span> <span class="verse"><a name="11">11</a>Kur tallësi ndëshkohet, i thjeshti bëhet i urtë; por kur i urti mësohet ai fiton dije.</span> <span class="verse"><a name="12">12</a>I drejti vëren me kujdes shtëpinë e të pabesit dhe përmbys të pabesët, sepse janë të këqij.</span> <span class="verse"><a name="13">13</a>Kush mbyll veshin ndaj britmës së të varfërit, do të bërtasë edhe ai, por nuk do të ketë përgjigje.</span> <span class="verse"><a name="14">14</a>Një dhuratë që bëhet fshehtas e fashit zemërimin dhe një dhuratë që jepet nën dorë qetëson zemërimin e fortë.</span> <span class="verse"><a name="15">15</a>Të bësh atë që është e drejtë është një gëzim për të drejtin, por është një rrënim për ata që kryejnë paudhësi.</span> <span class="verse"><a name="16">16</a>Njeriu që largohet nga rruga e maturisë ka për të banuar në kuvendin e të vdekurve.</span> <span class="verse"><a name="17">17</a>Ai që i do qejfet do të jetë në varfëri, ai që e do verën dhe vajin nuk do të pasurohet.</span> <span class="verse"><a name="18">18</a>I pabesi do t'i shërbejë si shpërblim të drejtit; dhe i paudhi në vend të njerëzve të drejtë.</span> <span class="verse"><a name="19">19</a>Éshtë më mirë të banosh në një shkretëtirë se sa me një grua grindavece dhe ngacmuese.</span> <span class="verse"><a name="20">20</a>Në shtëpinë e të urtit ka një thesar të çmuar dhe vaj, por njeriu budalla i bën të gjitha rrush e kumbulla.</span> <span class="verse"><a name="21">21</a>Kush ndjek drejtësinë dhe dhembshurinë ka për të gjetur jetën, drejtësinë dhe lavdinë.</span> <span class="verse"><a name="22">22</a>I urti ngjitet në qytetin e njerëzve të fortë dhe rrëzon forcën në të cilën kishte besim.</span> <span class="verse"><a name="23">23</a>Kush ruan gojën dhe gjuhën e tij mbron jetën e tij nga fatkeqësitë.</span> <span class="verse"><a name="24">24</a>Emri i krenarit pa cipë është: &quot;tallës&quot;; ai çdo gjë e bën me një mburrje të tepruar.</span> <span class="verse"><a name="25">25</a>Dëshirat e përtacit e vrasin atë, sepse duart e tij nuk pranojnë të punojnë.</span> <span class="verse"><a name="26">26</a>Ai dëshiron me zjarr tërë ditën, por i drejti dhuron duke mos refuzuar kurrë.</span> <span class="verse"><a name="27">27</a>Flijimi i të pabesit është gjë e neveritshme, aq më tepër në rast se e ofron me qëllim të keq.</span> <span class="verse"><a name="28">28</a>Dëshmitari i rremë do të vdesë, por njeriu që e dëgjon do të mund të flasë gjithnjë.</span> <span class="verse"><a name="29">29</a>I pabesi e fortëson fytyrën e tij, por njeriu i drejtë e bën të qëndrueshme rrugën e tij.</span> <span class="verse"><a name="30">30</a>Nuk ka as dituri, as zgjuarësi dhe as këshillë kundër Zotit.</span> <span class="verse"><a name="31">31</a>Kali është gati për ditën e betejës, por fitorja i përket Zotit.</span> </p></div</div></div></body></html>