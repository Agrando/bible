<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 19</strong></div><p><span class="verse"><a name="1">1</a>Éshtë më i mirë një i varfër që ecën në ndershmërinë e tij se sa ndonjë që është i çoroditur nga buzët dhe që është budalla.</span> <span class="verse"><a name="2">2</a>Përveç kësaj nuk është mirë që një shpirt të jetë pa dije; kush ecën me hapa të shpejta gabon rrugë.</span> <span class="verse"><a name="3">3</a>Budallallëku i njeriut e bën rrugën e tij të rrëshqitshme dhe zemra e tij pezmatohet kundër Zotit.</span> <span class="verse"><a name="4">4</a>Pasuritë sigurojnë një numër të madh miqsh, por i varfëri ndahet nga vet miku i tij.</span> <span class="verse"><a name="5">5</a>Dëshmitari i rremë nuk do të mbetet pa u ndëshkuar dhe ai që thotë gënjeshtra nuk do të ketë shpëtim.</span> <span class="verse"><a name="6">6</a>Të shumtë janë ata që kërkojnë favorin e princit dhe të gjithë janë miq të atij që bën dhurata.</span> <span class="verse"><a name="7">7</a>Të gjithë vëllezërit e të varfërit e urrejnë atë, aq më tepër largohen prej tij miqtë e vet. Ai mund t'u shkojë pas me fjalë, por ata nuk gjenden më.</span> <span class="verse"><a name="8">8</a>Kush fiton mënçuri do vetë jetën e tij dhe ai që mbetet i matur do të gjejë të mirën.</span> <span class="verse"><a name="9">9</a>Dëshmitari i rremë nuk do të mbetet pa u ndëshkuar, dhe ai që thotë gënjeshtra do të humbasë.</span> <span class="verse"><a name="10">10</a>Të jetuarit në kënaqësi nuk i shkon budallait, dhe aq më pak një shërbëtori të sundojë mbi princat.</span> <span class="verse"><a name="11">11</a>Mënçuria e bën njeriun të mos rrëmbehet shpejt nga zemërimi dhe është në lavdinë e tij t'i kapërcejë fyerjet.</span> <span class="verse"><a name="12">12</a>Zemërimi i mbretit është si ulërima e një luani, por favori i tij është si vesa mbi bar.</span> <span class="verse"><a name="13">13</a>Një bir budalla është një fatkeqësi për të atin, dhe grindjet e vazhdueshme të bashkëshortes së tij janë si një e pikuar e vazhdueshme.</span> <span class="verse"><a name="14">14</a>Shtëpia dhe pasuritë janë trashëgimi nga etërit, por një bashkëshorte e mënçur vjen nga Zoti.</span> <span class="verse"><a name="15">15</a>Përtacia të bën të biesh në një gjumë të thellë dhe njeriu i plogët do të vuajë nga uria.</span> <span class="verse"><a name="16">16</a>Kush respekton urdhërimin ruan jetën e tij, por ai që lë pas dore sjelljen e tij ka për të vdekur.</span> <span class="verse"><a name="17">17</a>Ai që ka mëshirë për të varfërin i jep hua Zotit, i cili do t'ia kthejë ato që i ka dhënë.</span> <span class="verse"><a name="18">18</a>Ndëshko birin tënd sa ka shpresë, por mos u shty deri sa të shkaktosh vdekjen e tij.</span> <span class="verse"><a name="19">19</a>Njeriu shumë gjaknxehtë duhet të ndëshkohet si pasojë e kësaj, sepse po nuk u ndëshkua, ai do të bëhet edhe më tepër gjaknxehtë.</span> <span class="verse"><a name="20">20</a>Dëgjo këshillën dhe prano mësimet, që ti të bëhesh i urtë për kusurin e ditëve të tua.</span> <span class="verse"><a name="21">21</a>Ka shumë plane në zemrën e njeriut, por vetëm plani i Zotit do të mbetet i pandryshuar.</span> <span class="verse"><a name="22">22</a>Ajo që dëshiron njeriu është mirësia dhe një i varfër vlen më tepër se një gënjeshtar.</span> <span class="verse"><a name="23">23</a>Frika e Zotit të çon në jetë; kush e ka do të mbetet i ngopur dhe nuk do të preket nga asnjë e keqe.</span> <span class="verse"><a name="24">24</a>Përtaci e zhyt dorën e tij në pjatë, por nuk arrin as ta çojë në gojë.</span> <span class="verse"><a name="25">25</a>Godite tallësin dhe njeriu i thjeshtë do të bëhet mëndjehollë; qorto atë që ka mend dhe ai do të fitojë dituri.</span> <span class="verse"><a name="26">26</a>Kush përdor dhunë me të atin dhe dëbon nënen e tij, është një faqenxirë dhe me turp.</span> <span class="verse"><a name="27">27</a>Biri im, mos dëgjo më mësimet, dhe do të largohesh nga fjalët e diturisë.</span> <span class="verse"><a name="28">28</a>Dëshmitari i lig tallet me drejtësinë dhe goja e të pabesëve gëlltit padrejtësinë.</span> <span class="verse"><a name="29">29</a>Ndëshkimet janë përgatitur për tallësit dhe goditjet për kurrizin e budallenjve.</span> </p></div</div></div></body></html>