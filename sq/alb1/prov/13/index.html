<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 13</strong></div><p><span class="verse"><a name="1">1</a>Një bir i urtë dëgjon mësimet e atit të vet, por tallësi nuk e dëgjon qortimin.</span> <span class="verse"><a name="2">2</a>Nga fryti i gojës së tij njeriu do të hajë atë që është e mirë, por shpirti i të pabesëve do të ushqehet me dhunë.</span> <span class="verse"><a name="3">3</a>Kush kontrollon gojën e tij mbron jetën e vet, por ai që i hap shumë buzët e tij shkon drejt shkatërrimit.</span> <span class="verse"><a name="4">4</a>Shpirti i përtacit dëshiron dhe nuk ka asgjë, por shpirti i atyre që janë të kujdesshëm do të kënaqet plotësisht.</span> <span class="verse"><a name="5">5</a>I drejti e urren gënjeshtrën, por i pabesi është i neveritshëm dhe do të turpërohet.</span> <span class="verse"><a name="6">6</a>Drejtësia ruan atë që ndjek një rrugë të ndershme, por pabesia e rrëzon mëkatarin.</span> <span class="verse"><a name="7">7</a>Ka nga ata që sillen si një i pasur, por nuk kanë asgjë; përkundrazi ka nga ata që sillen si një i varfër, por kanë shumë pasuri.</span> <span class="verse"><a name="8">8</a>Pasuritë e një njeriu shërbejnë për të shpërblyer jetën e tij, por i varfëri nuk ndjen asnjë kërcënim.</span> <span class="verse"><a name="9">9</a>Drita e të drejtëve shkëlqen bukur, por llamba e të pabesëve do të shuhet.</span> <span class="verse"><a name="10">10</a>Nga krenaria rrjedhin vetëm grindjet, por dituria është me ata që u kushtojnë kujdes këshillave.</span> <span class="verse"><a name="11">11</a>Pasuria e përftuar në mënyrë jo të ndershme do të katandiset në pak gjëra, por atij që e grumbullon me mund do t'i shtohet ajo.</span> <span class="verse"><a name="12">12</a>Pritja e zgjatur e ligështon zemrën, por dëshira e plotësuar është një dru i jetës.</span> <span class="verse"><a name="13">13</a>Ai që përçmon fjalën do të shkatërrohet, por ai që respekton urdhërimin do të shpërblehet.</span> <span class="verse"><a name="14">14</a>Mësimet e të urtit janë burim jete për t'i evituar dikujt leqet e vdekjes.</span> <span class="verse"><a name="15">15</a>Gjykimi i mirë siguron favor, por veprimi i të pabesëve është i dëmshëm.</span> <span class="verse"><a name="16">16</a>Çdo njeri i matur vepron me dituri, por budallai kapardiset me marrëzinë e tij.</span> <span class="verse"><a name="17">17</a>Lajmëtari i keq bie në telashe, por lajmëtari besnik sjell shërim.</span> <span class="verse"><a name="18">18</a>Mjerimi dhe turpi do të vjinë mbi atë që nuk pranon korrigjimin, por ai që dëgjon qortimin do të nderohet.</span> <span class="verse"><a name="19">19</a>Dëshira e realizuar është e ëmbël për shpirtin, por për budallenjtë është një gjë e neveritshme largimi nga e keqja.</span> <span class="verse"><a name="20">20</a>Kush shkon me të urtët bëhet i urtë, por shoku i budallenjve do të bëhet i keq.</span> <span class="verse"><a name="21">21</a>E keqja përndjek mëkatarët, por i drejti do të shpërblehet me të mirën.</span> <span class="verse"><a name="22">22</a>Njeriu i mirë i lë një trashëgim bijve të bijve të tij, por pasuria e mëkatarit vihet mënjanë për të drejtin.</span> <span class="verse"><a name="23">23</a>Ara e punuar e të varfërve jep ushqim me shumicë, por ka nga ata që vdesin për mungesë drejtësie.</span> <span class="verse"><a name="24">24</a>Kush e kursen shufrën urren birin e vet, por ai që e do e korrigjon me kohë.</span> <span class="verse"><a name="25">25</a>I drejti ha sa të ngopet, por barku i të pabesëve vuan nga uria.</span> </p></div</div></div></body></html>