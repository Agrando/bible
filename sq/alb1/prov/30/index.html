<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Fjalët e Agurit, birit të Jahehut; mesazhi profetik që ky njeri shpalli në Ithiel, në Ithiel dhe në Ukal.</span> <span class="verse"><a name="2">2</a>Po, unë jam më budalla se gjithë të tjerët dhe nuk kam mendje njeriu.</span> <span class="verse"><a name="3">3</a>Nuk kam mësuar diturinë dhe nuk kam dijen e Shenjtorit.</span> <span class="verse"><a name="4">4</a>Kush u ngjit në qiell dhe zbriti prej tij? Kush e ka mbledhur erën në duart e tij? Kush i ka mbyllur ujërat në rroben e tij? Kush i ka vendosur të gjithë kufijtë e tokës? Cili është emri i tij dhe emri i të birit, po qe se ti e di?</span> <span class="verse"><a name="5">5</a>Çdo fjalë e Perëndisë është rafinuar me zjarr. Ai është një mburojë për atë që gjen strehë tek ai.</span> <span class="verse"><a name="6">6</a>Mos u shto asgjë fjalëve të tij që të mos të të qortojë dhe të dalësh gënjeshtar.</span> <span class="verse"><a name="7">7</a>Unë të kërkova dy gjëra; mos m'i moho para se të vdes:</span> <span class="verse"><a name="8">8</a>largo nga unë falsitetin dhe gënjeshtrën; mos më jep as varfëri as pasuri, më ushqe me bukën e nevojshme,</span> <span class="verse"><a name="9">9</a>me qëllim që, pasi të jem ngopur, të mos të të mohoj dhe të them: &quot;Kush është Zoti?&quot;, ose, pasi të jem bërë i varfër, të mos vjedh dhe të përdhos emrin e Perëndisë tim.</span> <span class="verse"><a name="10">10</a>Mos shpif kundër shërbëtorit para të zotit, me qëllim që ai të mos të të mallkojë dhe ti të gjendesh fajtor.</span> <span class="verse"><a name="11">11</a>Ka një kategori njerëzish që mallkojnë atin e tyre dhe nuk bekojnë nënen e tyre.</span> <span class="verse"><a name="12">12</a>Ka një kategori njerëzish që e mbajnë veten për të pastër, por nuk janë të larë nga papastërtia e vet.</span> <span class="verse"><a name="13">13</a>Ka një kategori njerëzish që i ka sytë shumë kryelartë dhe qepallat krenare.</span> <span class="verse"><a name="14">14</a>Ka një kategori njerëzish dhëmbët e të cilëve janë si shpata dhe dhëmballët e tyre janë si thika, për të gëlltitur të varfërit mbi faqen e dheut dhe nevojtarët në mes të njerëzve.</span> <span class="verse"><a name="15">15</a>Shushunja ka dy bija, që thonë: &quot;Më jep, më jep!&quot;. Ka tri gjëra që nuk ngopen kurrë, madje katër nuk thonë kurrë: &quot;Mjaft!&quot;.</span> <span class="verse"><a name="16">16</a>Sheoli, barku shterp, toka që nuk ngopet me ujë dhe zjarri që nuk thotë kurrë: &quot;Mjaft!&quot;.</span> <span class="verse"><a name="17">17</a>Syrin që tallet me babanë dhe nuk pranon me përbuzje t'i bindet nënës, do ta nxjerrin korbat e përroit, do ta hanë të vegjëlit e shqiponjës.</span> <span class="verse"><a name="18">18</a>Ka tri gjëra tepër të mrekullueshme për mua, madje katër, që unë nuk i marr vesh:</span> <span class="verse"><a name="19">19</a>gjurma e shqiponjës në ajër, gjurma e gjarpërit mbi shkëmb, gjurma e anijes në mes të detit dhe gjurma e burrit me një vajzë.</span> <span class="verse"><a name="20">20</a>Kjo është sjellja e gruas që ka shkelur kurorën: ha, fshin gojën dhe thotë: &quot;Nuk kam bërë asnjë të keqe!&quot;.</span> <span class="verse"><a name="21">21</a>Tri gjëra e turbullojnë tokën, madje katër janë gjërat që ajo nuk mund të durojë:</span> <span class="verse"><a name="22">22</a>një shërbëtor kur bëhet mbret, një budalla që ka bukë me bollëk,</span> <span class="verse"><a name="23">23</a>një grua të urryer që gjen burrë dhe një shërbëtore që i zë vendin zonjës.</span> <span class="verse"><a name="24">24</a>Ka katër kafshë të vogla mbi tokë, por janë jashtëzakonisht të urta:</span> <span class="verse"><a name="25">25</a>mizat e dheut, që janë një popull pa forcë, por që e mbledhin ushqimin e tyre në verë;</span> <span class="verse"><a name="26">26</a>lepujt, që janë një popull i dobët, por që e vendosin banesën e tyre në shkëmbinjtë;</span> <span class="verse"><a name="27">27</a>karkalecat, që nuk kanë mbret, por që shkojnë mbarë në grupe;</span> <span class="verse"><a name="28">28</a>hardhuca që mund ta zësh me duart, por që gjendet në pallatet e mbretërve.</span> <span class="verse"><a name="29">29</a>Tri qënie kanë një paraqitje të bukur, madje katër kanë një ecje madhështore;</span> <span class="verse"><a name="30">30</a>luani, kafsha më e fortë, që nuk zmprapset para askujt,</span> <span class="verse"><a name="31">31</a>kali i luftës që ecën i ngrefosur, cjapi dhe mbreti kur është me ushtrinë e tij.</span> <span class="verse"><a name="32">32</a>Në rast se ke vepruar si budalla duke lartësuar veten tënde ose të ka shkuar mendja, vëre dorën mbi gojë,</span> <span class="verse"><a name="33">33</a>sepse, duke rrahur qumështin prodhohet gjalpi, duke përdredhur hundën del gjak prej saj dhe duke shtrydhur mërinë prej saj del grindja.</span> </p></div</div></div></body></html>