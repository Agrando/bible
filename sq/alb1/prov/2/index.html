<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 2</strong></div><p><span class="verse"><a name="1">1</a>Biri im, në rast se pranon fjalët e mia dhe i quan thesar urdhërimet e mia,</span> <span class="verse"><a name="2">2</a>duke i vënë veshin diturisë dhe duke e prirur zemrën ndaj arsyes;</span> <span class="verse"><a name="3">3</a>po, në rast se kërkon me ngulm gjykimin dhe ngre zërin për të siguruar mirëkuptim,</span> <span class="verse"><a name="4">4</a>në rast se e kërkon si argjendin dhe fillon të rrëmosh si për një thesar të fshehur,</span> <span class="verse"><a name="5">5</a>atëherë do të ndjesh frikën e Zotit dhe ke për të gjetur kuptimin e Perëndisë.</span> <span class="verse"><a name="6">6</a>Sepse Zoti jep diturinë; nga goja e tij rrjedhin njohuria dhe arsyeja.</span> <span class="verse"><a name="7">7</a>Ai mban rezervë për njerëzit e drejtë një ndihmë të fuqishme, një mburojë për ata që ecin me ndershmëri</span> <span class="verse"><a name="8">8</a>për të mbrojtur shtigjet e drejtësisë dhe për të ruajtur rrugën e shenjtorëve të tij.</span> <span class="verse"><a name="9">9</a>Atëherë do të kuptosh drejtësinë, barazinë, ndershmërinë dhe tërë rrugët e së mirës.</span> <span class="verse"><a name="10">10</a>Kur dituria të të hyjë në zemër, edhe njohja do të jetë e këndshme për shpirtin tënd,</span> <span class="verse"><a name="11">11</a>të menduarit do të kujdeset për ty dhe gjykimi do të të mbrojë,</span> <span class="verse"><a name="12">12</a>për të të çliruar nga rruga e keqe, nga njerëzit që flasin për gjëra të këqija,</span> <span class="verse"><a name="13">13</a>nga ata që braktisin shtigjet e ndershmërisë për të ecur në rrugët e territ,</span> <span class="verse"><a name="14">14</a>që gëzohen kur bëjnë të keqen dhe ndjejnë kënaqësi në çoroditjet e njeriut të keq,</span> <span class="verse"><a name="15">15</a>shtigjet e të cilit janë të shtrembëra dhe rrugët dredha-dredha,</span> <span class="verse"><a name="16">16</a>për të të shpëtuar nga gruaja që ka shkelur kurorën, nga gruaja e huaj që përdor fjalë mikluese,</span> <span class="verse"><a name="17">17</a>që ka braktisur shokun e rinisë së saj dhe ka harruar marrëveshjen e lidhur me Perëndinë.</span> <span class="verse"><a name="18">18</a>Sepse shtëpia e saj zbret drejt vdekjes dhe shtigjet e saj drejt të vdekurve.</span> <span class="verse"><a name="19">19</a>Asnjë prej atyre që shkojnë tek ajo nuk kthehet, asnjë nuk i arrin shtigjet e jetës.</span> <span class="verse"><a name="20">20</a>Kështu do të mund të ecësh në rrugën e të mirëve dhe do të mbetesh në shtigjet e të drejtëve.</span> <span class="verse"><a name="21">21</a>Sepse njerëzit e drejtë do të banojnë tokën dhe ata të ndershëm do të qëndrojnë aty;</span> <span class="verse"><a name="22">22</a>por të pabesët do të shfarosen nga toka dhe shkelësit do të hiqen prej saj.</span> </p></div</div></div></body></html>