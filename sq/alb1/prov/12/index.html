<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 12</strong></div><p><span class="verse"><a name="1">1</a>Kush e do korrigjimin do diturinë, por ai që e urren kritikën është budalla.</span> <span class="verse"><a name="2">2</a>Njeriu i mirë gëzon përkrahjen e Zotit, por ky do të dënojë njeriun që sajon plane të këqija.</span> <span class="verse"><a name="3">3</a>Njeriu nuk bëhet i qëndrueshëm me pabesinë, por rrënja e të drejtëve nuk do të lëvizet kurrë.</span> <span class="verse"><a name="4">4</a>Gruaja e virtytshme është kurora e burrit të saj, por ajo që e turpëron është si një krimb në kockat e tij.</span> <span class="verse"><a name="5">5</a>Mendimet e të drejtëve janë drejtësia, por synimet e të pabesëve janë mashtrimi.</span> <span class="verse"><a name="6">6</a>Fjalët e të pabesëve rrinë në pritë për të derdhur gjak, por goja e njerëzve të drejtë do t'i çlirojë.</span> <span class="verse"><a name="7">7</a>Të pabesët janë përmbysur dhe nuk janë më, por shtëpia e të drejtëve do të mbetet më këmbë.</span> <span class="verse"><a name="8">8</a>Një njeri lëvdohet për gjykimin e tij, por ai që ka një zemër të çoroditur do të përçmohet.</span> <span class="verse"><a name="9">9</a>Éshtë më mirë të të çmojnë pak dhe të kesh një shërbëtor, se sa të të nderojnë dhe të mos kesh bukë.</span> <span class="verse"><a name="10">10</a>I drejti kujdeset për jetën e bagëtisë së tij, por të përbrendshmet e të pabesëve janë mizore.</span> <span class="verse"><a name="11">11</a>Kush punon tokën e tij do të ngopet me bukë, por ai që shkon pas kotësive është pa mend.</span> <span class="verse"><a name="12">12</a>I pabesi dëshiron gjahun e njerëzve të këqij, por rrënja e të drejtëve sjell fryt.</span> <span class="verse"><a name="13">13</a>Njeriu i keq kapet në kurthin e mëkatit të buzëve të tij, por i drejti do t'i shpëtojë fatkeqësisë.</span> <span class="verse"><a name="14">14</a>Njeriu do të ngopet me të mira për frytin e gojës së tij, dhe secili do të marrë shpërblimin simbas veprës së duarve të tij.</span> <span class="verse"><a name="15">15</a>Rruga e budallait është e drejtë para syve të tij, por ai që dëgjon këshillat është i urtë.</span> <span class="verse"><a name="16">16</a>Budallai e tregon menjëherë pezmatimin e tij, por njeriu i matur e fsheh turpin.</span> <span class="verse"><a name="17">17</a>Ai që thotë të vërtetën shpall atë që është e drejtë, por dëshmitari i rremë thotë mashtrime.</span> <span class="verse"><a name="18">18</a>Kush flet pa mend është si ai që shpon me shpatë, por gjuha e të urtëve sjell shërim.</span> <span class="verse"><a name="19">19</a>Buza që thotë të vërtetën, do të bëhet e qëndrueshme përjetë, por gjuha që gënjen zgjat vetëm një çast.</span> <span class="verse"><a name="20">20</a>Mashtrimi është në zemrën e atyre që kurdisin të keqen, por për ata që këshillojnë paqen ka gëzim.</span> <span class="verse"><a name="21">21</a>Asnjë e keqe nuk do t'i ndodhë të drejtit, por të pabesët do të kenë plot telashe.</span> <span class="verse"><a name="22">22</a>Buzët gënjeshtare janë të neveritshme për Zotin, por ata që veprojnë me çiltërsi i pëlqejnë atij.</span> <span class="verse"><a name="23">23</a>Njeriu i matur e fsheh diturinë e tij, por zemra e budallenjve shpall budallallëkun e tyre.</span> <span class="verse"><a name="24">24</a>Dora e njeriut të kujdeshëm do të sundojë, por dora e përtacëve do t'i nënshtrohet punës së detyrueshme.</span> <span class="verse"><a name="25">25</a>Shqetësimi në zemrën e njeriut e rrëzon atë, por një fjalë e mirë e gëzon atë.</span> <span class="verse"><a name="26">26</a>I drejti e zgjedh me kujdes shokun e tij, por rruga e të pabesëve i bën që të humbasin.</span> <span class="verse"><a name="27">27</a>Përtaci nuk e pjek gjahun e tij, por kujdesi për njeriun është një pasuri e çmueshme.</span> <span class="verse"><a name="28">28</a>Mbi shtegun e drejtësisë ka jetë, dhe mbi këtë shteg nuk ka vdekje.</span> </p></div</div></div></body></html>