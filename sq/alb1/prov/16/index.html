<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 16</strong></div><p><span class="verse"><a name="1">1</a>Prirjet e zemrës i përkasin njeriut, por përgjigja e gjuhës vjen nga Zoti.</span> <span class="verse"><a name="2">2</a>Të gjitha rrugët e njeriut janë të pastra në sytë e tij, por Zoti i peshon frymët.</span> <span class="verse"><a name="3">3</a>Besoja Zotit veprimet e tua dhe planet e tua do të realizohen.</span> <span class="verse"><a name="4">4</a>Zoti ka bërë çdo gjë për vete të tij, edhe të pabesin për ditën e fatkeqësisë.</span> <span class="verse"><a name="5">5</a>Ai që është zemërkrenar është i neveritshëm për Zotin; edhe sikur t'i shtrëngojë dorën një tjetri për besëlidhje, nuk ka për të mbetur pa u ndëshkuar.</span> <span class="verse"><a name="6">6</a>Me mirësinë dhe me të vërtetën padrejtësia shlyhet, dhe me frikën e Zotit njeriu largohet nga e keqja.</span> <span class="verse"><a name="7">7</a>Kur Zotit i pëlqejnë rrugët e një njeriu, ai bën që edhe armiqtë e tij të bëjnë paqe me të.</span> <span class="verse"><a name="8">8</a>Më mirë të kesh pak me drejtësi, se sa të ardhura të mëdha pa drejtësi.</span> <span class="verse"><a name="9">9</a>Zemra e njeriut programon rrugën e tij, por Zoti drejton hapat e tij.</span> <span class="verse"><a name="10">10</a>Mbi buzët e mbretit është një vendim hyjnor; gjatë gjykimit goja e tij nuk duhet të gabojë.</span> <span class="verse"><a name="11">11</a>Kandari dhe peshoret e sakta janë të Zotit, të gjitha gurët e peshës janë vepër e tij.</span> <span class="verse"><a name="12">12</a>Éshtë një gjë e neveritshme për mbretërit të bëjnë të keqen, sepse froni bëhet i qëndrueshëm me drejtësinë.</span> <span class="verse"><a name="13">13</a>Buzët e drejta u pëlqejnë mbretërve; ata e duan atë që flet drejt.</span> <span class="verse"><a name="14">14</a>Zemërimi i mbretit është si lajmëtari i vdekjes, por njeriu i urtë do ta qetësojë atë.</span> <span class="verse"><a name="15">15</a>Në dritën e fytyrës së mbretit ka jetë, dhe favori i tij është si reja e shiut të fundit.</span> <span class="verse"><a name="16">16</a>Éshtë më mirë të fitosh dituri se sa ar, dhe të fitosh mënçuri se sa argjend.</span> <span class="verse"><a name="17">17</a>Rruga kryesore e njerëzve të drejtë është të evitojnë të keqen; ai që do ta ruajë shpirtin e tij mbikqyr rrugën e tij.</span> <span class="verse"><a name="18">18</a>Përpara shkatërrimit vjen kryelartësia dhe përpara rrëzimit fryma krenare.</span> <span class="verse"><a name="19">19</a>Më mirë të kesh frymë të përulur me të mjerët se sa të ndash prenë me krenarët.</span> <span class="verse"><a name="20">20</a>Kush i kushton kujdes Fjalës do të gjejë të mirën, dhe kush i beson Zotit është i lumtur.</span> <span class="verse"><a name="21">21</a>I urti nga zemra do të quhet i matur, dhe ëmbëlsia e buzëve e shton diturinë.</span> <span class="verse"><a name="22">22</a>Mendja është një burim jete për atë që e zotëron, por budallallëku është dënimi i budallenjve.</span> <span class="verse"><a name="23">23</a>Zemra e të urtit e bën të mençur gojën e tij dhe e shton diturinë e buzëve të tij.</span> <span class="verse"><a name="24">24</a>Fjalët e ëmbla janë si një huall mjalti, ëmbëlsi për shpirtin dhe ilaç për kockat.</span> <span class="verse"><a name="25">25</a>Ka një rrugë që njeriut i duket e drejtë, por në fund ajo të nxjerr në udhët e vdekjes.</span> <span class="verse"><a name="26">26</a>Personi që lodhet, lodhet për veten e tij, sepse goja e tij e nxit.</span> <span class="verse"><a name="27">27</a>Njeriu i keq kurdis të keqen dhe mbi buzët e tij ka si një zjarr të ndezur.</span> <span class="verse"><a name="28">28</a>Njeriu i çoroditur mbjell grindje dhe ai që shpif përçan miqtë më të mirë.</span> <span class="verse"><a name="29">29</a>Njeriu i dhunës e josh shokun e vet dhe e çon nëpër një rrugë jo të mirë.</span> <span class="verse"><a name="30">30</a>Kush mbyll sytë për të kurdisur gjëra të këqija, kafshon buzët kur shkakton të keqen.</span> <span class="verse"><a name="31">31</a>Flokët e bardha janë një kurorë lavdie; atë e gjejmë në rrugën e drejtësisë.</span> <span class="verse"><a name="32">32</a>Kush nuk zemërohet shpejt vlen më tepër se një luftëtar i fortë, dhe ai që e urdhëron frymën e tij vlen më tepër se ai që mposht një qytet.</span> <span class="verse"><a name="33">33</a>Shorti hidhet që në barkun e nënës, por çdo veprim varet nga Zoti.</span> </p></div</div></div></body></html>