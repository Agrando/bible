<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 8</strong></div><p><span class="verse"><a name="1">1</a>A nuk bërtet vallë dituria dhe maturia a nuk e bën zërin e saj të dëgjohet?</span> <span class="verse"><a name="2">2</a>Ajo qëndron në këmbë mbi majën e lartësive, gjatë rrugës, në kryqëzimet e rrugëve;</span> <span class="verse"><a name="3">3</a>bërtet pranë portave, në hyrje të qyteteve, në prag të dyerve;</span> <span class="verse"><a name="4">4</a>&quot;Ju drejtohem juve, o njerëz dhe zëri im u drejtohet bijve të njeriut.</span> <span class="verse"><a name="5">5</a>Kuptoni, o njerëz të thjeshtë, maturinë, dhe ju, njerëz pa mend, kini një zemër të urtë.</span> <span class="verse"><a name="6">6</a>Më dëgjoni, sepse do të flas për gjëra të rëndësishme dhe buzët e mia do të hapen për të thënë gjëra të drejta.</span> <span class="verse"><a name="7">7</a>Sepse goja ime do të shpallë të vërtetën; pabesia është e neveritshme për buzët e mia.</span> <span class="verse"><a name="8">8</a>Të gjitha fjalët e gojës sime janë të drejta, në to nuk ka asgjë të shtrembër dhe të çoroditur.</span> <span class="verse"><a name="9">9</a>Janë të gjitha të drejta për atë që ka mend dhe për ata që kanë gjetur dijen.</span> <span class="verse"><a name="10">10</a>Pranoni mësimin tim dhe jo argjendin, dijen në vend të arit të zgjedhur,</span> <span class="verse"><a name="11">11</a>sepse dituria vlen më tepër se margaritarët, të gjitha gjërat që dikush mund dikush të dëshiroje nuk barazohen me të.</span> <span class="verse"><a name="12">12</a>Unë, dituria, rri me maturinë dhe e gjej dijen në meditim.</span> <span class="verse"><a name="13">13</a>Frika e Zotit është të urresh të keqen; unë e urrej kryelartësinë, arrogancën, rrugën e keqe dhe gojën e çoroditur.</span> <span class="verse"><a name="14">14</a>Mua më takon mendimi dhe dituria e vërtetë; unë jam zgjuarsia, mua më përket forca.</span> <span class="verse"><a name="15">15</a>Nëpërmjet meje mbretërojnë mbretërit dhe princat vendosin drejtësinë.</span> <span class="verse"><a name="16">16</a>Nëpërmjet meje qeverisin krerët, fisnikët, tërë gjykatësit e tokës.</span> <span class="verse"><a name="17">17</a>Unë i dua ata që më duan, dhe ata që më kërkojnë me kujdes më gjejnë.</span> <span class="verse"><a name="18">18</a>Me mua janë pasuria dhe lavdia, pasuria që zgjat dhe drejtësia.</span> <span class="verse"><a name="19">19</a>Fryti im është më i mirë se ari, po, se ari i kulluar, dhe prodhimi im më tepër se argjendi i zgjedhur.</span> <span class="verse"><a name="20">20</a>Unë eci në rrugën e drejtësisë, në mes të shtigjeve të drejtësisë,</span> <span class="verse"><a name="21">21</a>për t'i bërë ata që më duan të trashëgojnë pasurinë e vërtetë dhe për të mbushur thesaret e tyre.</span> <span class="verse"><a name="22">22</a>Zoti më zotëroi në fillim të rrugës së tij, përpara veprave të tij më të lashta.</span> <span class="verse"><a name="23">23</a>U vendosa nga amshimi, që në krye, para se toka të ekzistonte.</span> <span class="verse"><a name="24">24</a>Më prodhuan kur nuk kishte ende humnera, kur nuk kishte burime me ujë të bollshëm.</span> <span class="verse"><a name="25">25</a>Më prodhuan para se themelet e maleve të ishin përforcuar, para kodrinave,</span> <span class="verse"><a name="26">26</a>kur nuk kishte sajuar ende as tokën, as fushat dhe as plisat e para të dheut.</span> <span class="verse"><a name="27">27</a>Kur ai fiksonte qiejtë, unë isha aty; kur bënte një rreth mbi sipërfaqen e humnerës,</span> <span class="verse"><a name="28">28</a>kur i bënte të qëndrueshëm qiejtë e epërm, kur përforconte burimet e humnerës,</span> <span class="verse"><a name="29">29</a>kur i caktonte detit caqet e tij në mënyrë që ujërat të mos kalonin përtej urdhërit të tij, kur vendoste themelet e dheut,</span> <span class="verse"><a name="30">30</a>unë isha pranë tij si një arkitekt, isha çdo ditë kënaqësia e tij, duke u gëzuar çdo çast para tij;</span> <span class="verse"><a name="31">31</a>kënaqesha në pjesën e banueshme të botës dhe gjeja ëndjen time me bijtë e njerëzve.</span> <span class="verse"><a name="32">32</a>Tani, pra, më dëgjoni, o bij; lum ata që ndjekin rrugët e mia!</span> <span class="verse"><a name="33">33</a>Dëgjoni këto mësime, tregohuni të urtë dhe mos i hidhni poshtë!</span> <span class="verse"><a name="34">34</a>Lum ai njeri që më dëgjon, duke u gdhirë çdo ditë te portat e mia dhe duke ruajtur shtalkat e portave të mia.</span> <span class="verse"><a name="35">35</a>Sepse ai që më gjen, gjen jetën, dhe siguron përkrahjen e Zotit.</span> <span class="verse"><a name="36">36</a>Por ai që mëkaton kundër meje, i bën të keqe vetvetes; të gjithë ata që më urrejnë duan vdekjen&quot;.</span> </p></div</div></div></body></html>