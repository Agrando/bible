<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 17</strong></div><p><span class="verse"><a name="1">1</a>Éshtë më mirë një copë bukë thatë me paqe se sa një shtëpi plot me kafshë të vrara me grindje.</span> <span class="verse"><a name="2">2</a>Shërbëtori që vepron me urtësi ka për të sunduar mbi të birin që e turpëron dhe do të marrë një pjesë të trashëgimisë bashkë me vëllezërit.</span> <span class="verse"><a name="3">3</a>Poçi është për argjendin dhe furra për arin, por ai që provon zemrat është Zoti.</span> <span class="verse"><a name="4">4</a>Njeriu i keq dëgjon buzët e liga, gënjeshtari dëgjon gjuhën e çoroditur.</span> <span class="verse"><a name="5">5</a>Ai që përqesh të varfërin fyen Atë që e ka krijuar; ai që kënaqet me fatkeqësinë e tjetrit nuk do të mbetet pa u ndëshkuar.</span> <span class="verse"><a name="6">6</a>Bijtë e bijve janë kurora e pleqve, dhe lavdia e bijve janë etërit e tyre.</span> <span class="verse"><a name="7">7</a>Budallait nuk i shkon një e folur e bukur, aq më pak princit nuk i shkojnë buzë gënjeshtare,</span> <span class="verse"><a name="8">8</a>Një dhuratë është një gur i çmuar në sytë e atij që e ka; ngado që kthehet, ai ia del.</span> <span class="verse"><a name="9">9</a>Kush mbulon një faj fiton dashuri, por kush i rikthehet përsëri ndan miqtë më të mirë.</span> <span class="verse"><a name="10">10</a>Një qortim depërton më thellë te njeriu me mend se sa njëqind goditje te budallai.</span> <span class="verse"><a name="11">11</a>Njeriu i keq nuk kërkon gjë tjetër veç të ngrerë krye, prandaj do të dërgohet kundër tij një lajmëtar mizor.</span> <span class="verse"><a name="12">12</a>Éshtë më mirë të takosh një harushë se cilës i kanë vjedhur këlyshët e vet se sa një budalla në marrëzinë e tij.</span> <span class="verse"><a name="13">13</a>E keqja nuk do të largohet nga shtëpia e atij që së mirës i përgjigjet me të keqen.</span> <span class="verse"><a name="14">14</a>Të fillosh një grindje është sikur t'u çelësh rrugë ujërave; prandaj ndërprite grindjen përpara se të acarohet.</span> <span class="verse"><a name="15">15</a>Ai që nxjerr të pafajshëm fajtorin dhe ai që dënon të drejtin janë që të dy të neveritshëm për Zotin.</span> <span class="verse"><a name="16">16</a>Ç'duhet paraja në duart e budallait? Mos vallë për të blerë dituri, kur ai nuk ka mend fare?</span> <span class="verse"><a name="17">17</a>Miku të do në çdo kohë, por vëllai lind për ditë të vështira.</span> <span class="verse"><a name="18">18</a>Njeriu që nuk ka mend jep dorën si garanci dhe merr zotime për të afërmin e tij.</span> <span class="verse"><a name="19">19</a>Ai që do mëkatin i do grindjet, dhe ai që ngre portën e tij kërkon rrënim.</span> <span class="verse"><a name="20">20</a>Njeriu zemërshthurur nuk gjen asnjë të mirë, dhe ai që ka gjuhën e çoroditur bie në telashe.</span> <span class="verse"><a name="21">21</a>Atij që i lind një budalla do t'i vijnë hidhërime dhe ati i një budallai nuk mund të ketë gëzim.</span> <span class="verse"><a name="22">22</a>Një zemër e gëzuar është një ilaç i mirë, por një frymë e dërrmuar i than kockat.</span> <span class="verse"><a name="23">23</a>I pabesi pranon dhurata fshehurazi për të prishur rrugët e drejtësisë.</span> <span class="verse"><a name="24">24</a>Dituria qëndron para atij që ka mend, por sytë e budallait enden deri në cepat më të largëta të dheut.</span> <span class="verse"><a name="25">25</a>Biri budalla është një burim vuajtjesh për atin e tij dhe hidhërim për atë që e ka lindur.</span> <span class="verse"><a name="26">26</a>Nuk është mirë të dënosh të drejtin, as të godasësh princat për ndershmërinë e tyre.</span> <span class="verse"><a name="27">27</a>Kush i mat fjalët e veta ka dije, dhe kush ka një shpirt të qetë është njeri i matur.</span> <span class="verse"><a name="28">28</a>Budallai, edhe kur hesht, konsiderohet i urtë dhe, kur i mban të mbyllura buzët e tij, konsiderohet i zgjuar.</span> </p></div</div></div></body></html>