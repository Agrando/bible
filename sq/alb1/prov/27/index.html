<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Mos u mburr me ditën e nesërme, sepse nuk di atë që mund të sjellë një ditë.</span> <span class="verse"><a name="2">2</a>Le të të lëvdoj një tjetër dhe jo goja jote, një i huaj dhe jo buzët e tua.</span> <span class="verse"><a name="3">3</a>Guri peshon dhe rëra është e rëndë, por zemërimi i budallait peshon më tepër se të dyja bashkë.</span> <span class="verse"><a name="4">4</a>Tërbimi është mizor dhe zemërimi është i furishëm, por kush mund t'i bëjë ballë xhelozisë?</span> <span class="verse"><a name="5">5</a>Më mirë një qortim i hapur se një dashuri e fshehur.</span> <span class="verse"><a name="6">6</a>Besnike janë plagët e një shoku, dhe të rreme të puthurat e një armiku.</span> <span class="verse"><a name="7">7</a>Kush është i ngopur përçmon huallin e mjaltit; por për atë që ka uri çdo gjë e hidhur është e ëmbël.</span> <span class="verse"><a name="8">8</a>Si zogu që endet larg folesë së tij, kështu është njeriu që endet larg shtëpisë së tij.</span> <span class="verse"><a name="9">9</a>Vaji dhe parfumi gëzojnë zemrën, kështu bën ëmbëlsia e një shoku me këshillat e tij të përzërmërta.</span> <span class="verse"><a name="10">10</a>Mos e braktis mikun tënd as mikun e atit tënd dhe mos shko në shtëpinë e vëllait tënd ditën e fatkeqësisë sate; është më mirë një që banon afër se sa një vëlla larg.</span> <span class="verse"><a name="11">11</a>Biri im, ji i urtë dhe gëzo zemrën time, kështu do të mund t'i përgjigjem atij që përflet kundër meje.</span> <span class="verse"><a name="12">12</a>Njeriu mendjemprehtë e shikon të keqen dhe fshihet, por naivët shkojnë tutje dhe ndëshkohen.</span> <span class="verse"><a name="13">13</a>Merr rroben e atij që është bërë garant për një të huaj dhe mbaje si peng për gruan e huaj.</span> <span class="verse"><a name="14">14</a>Ai që bekon të afërmin e tij me zë të lartë në mëngjes herët, do t'ia zënë si mallkim.</span> <span class="verse"><a name="15">15</a>Pikëllimi i vazhdueshëm në një ditë shiu të madh dhe një grua grindavece i ngjasin njera tjetrës.</span> <span class="verse"><a name="16">16</a>Kush arrin ta përmbajë, mban erën dhe zë vajin me dorën e tij të djathtë.</span> <span class="verse"><a name="17">17</a>Hekuri mpreh hekurin, kështu njeriu mpreh fytyrën e shokut të tij.</span> <span class="verse"><a name="18">18</a>Kush kujdeset për fikun do të hajë frytin e tij, dhe ai që i shërben zotit të tij do të nderohet.</span> <span class="verse"><a name="19">19</a>Ashtu si në ujë fytyra pasqyron fytyrën, kështu zemra e njeriut e tregon njeriun.</span> <span class="verse"><a name="20">20</a>Sheoli dhe Abadoni janë të pangopur, dhe të pangopur janë gjithashtu sytë e njerëzve.</span> <span class="verse"><a name="21">21</a>Poçja është për argjendin dhe furra për arin, kështu njeriu provohet nga lëvdata që merr.</span> <span class="verse"><a name="22">22</a>Edhe sikur ta shtypje budallanë në një havan bashkë me grurë me dygeçin e tij, budallallëku nuk do të largohej prej tij.</span> <span class="verse"><a name="23">23</a>Përpiqu të njohësh mirë gjendjen e deleve të tua dhe ki kujdes për kopetë e tua,</span> <span class="verse"><a name="24">24</a>sepse pasuritë nuk zgjatin përherë, dhe as një kurorë nuk vazhdon brez pas brezi.</span> <span class="verse"><a name="25">25</a>Kur merret bari i thatë dhe del bari i njomë dhe mblidhet forazhi i maleve,</span> <span class="verse"><a name="26">26</a>qengjat do të furnizojnë rrobat e tua, cjeptë çmimin e një are</span> <span class="verse"><a name="27">27</a>dhe dhitë mjaft qumësht për ushqimin tënd, për ushqimin e shtëpisë sate dhe për të mbajtur shërbëtoret e tua.</span> </p></div</div></div></body></html>