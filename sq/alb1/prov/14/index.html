<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Gruaja e urtë ndërton shtëpinë e saj, por budallaqja e shkatërron me duart e veta.</span> <span class="verse"><a name="2">2</a>Kush ecën në drejtësinë e tij ka frikë nga Zoti, por ai që çoroditet në rrugët e tij e përçmon atë.</span> <span class="verse"><a name="3">3</a>Në gojën e budallait gjejmë farën e kryelartësisë, por të urtët e ruajnë gojën e tyre.</span> <span class="verse"><a name="4">4</a>Aty ku nuk ka qe grazhdi është bosh, por bollëku i korrjes qëndron në forcën e kaut.</span> <span class="verse"><a name="5">5</a>Dëshmitari i ndershëm nuk gënjen, por dëshmitari i rremë thotë gënjeshtra.</span> <span class="verse"><a name="6">6</a>Tallësi kërkon diturinë dhe nuk e gjen, por dija është një gjë e lehtë për atë që ka mend.</span> <span class="verse"><a name="7">7</a>Largohu nga njeriu budalla sepse nuk do të gjesh dituri mbi buzët e tij.</span> <span class="verse"><a name="8">8</a>Dituria e njeriut të matur qëndron në të dalluarit e rrugës së tij, por marrëzia e budallenjve është mashtrim.</span> <span class="verse"><a name="9">9</a>Budallenjtë qeshin me mëkatin, por midis njerëzve të drejtë është falja.</span> <span class="verse"><a name="10">10</a>Zemra njeh trishtimin e vet, por një i huaj nuk mund të marrë pjesë në gëzimin e saj.</span> <span class="verse"><a name="11">11</a>Shtëpia e të pabesëve do të shkatërrohet, por çadra e njerëzve të drejtë do të lulëzojë.</span> <span class="verse"><a name="12">12</a>Éshtë një rrugë që njeriut i duket e drejtë, por në fund ajo të nxjerr në rrugët e vdekjes.</span> <span class="verse"><a name="13">13</a>Edhe kur qesh, zemra mund të jetë e pikëlluar, dhe vetë gëzimi mund të përfundojë në vuajtje.</span> <span class="verse"><a name="14">14</a>Zemërpërdali do të ngopet me rrugët e tij, dhe njeriu i mirë do të ngopet me frytet e tij.</span> <span class="verse"><a name="15">15</a>Budallai i beson çdo fjale, por njeriu i matur tregon kujdes të veçantë për hapat e tij.</span> <span class="verse"><a name="16">16</a>Njeriu i urtë i trëmbet së keqes dhe largohet prej saj, por budallai zemërohet dhe është fodull.</span> <span class="verse"><a name="17">17</a>Ai që zemërohet me lehtësi kryen marrëzi dhe njeriu që ka qëllime të këqija është i urryer.</span> <span class="verse"><a name="18">18</a>Teveqelit e trashëgojnë budallallëkun, por njerëzit e matur kurorëzohen me dije.</span> <span class="verse"><a name="19">19</a>Njerëzit e këqij do të përkulen përpara njerëzve të mirë dhe të pabesët në portat e të drejtëve.</span> <span class="verse"><a name="20">20</a>Të varfërin e urren vetë miku i tij, por i pasuri ka shumë miklues.</span> <span class="verse"><a name="21">21</a>Kush përçmon të afërmin e vet, mëkaton, por ai që ka mëshirë për të varfërit është i lumtur.</span> <span class="verse"><a name="22">22</a>A nuk devijojnë, vallë nga rruga e drejtë ata që kurdisin të keqen? Por ata që mendojnë të mirën kanë për të gjetur mirësi dhe të vërtetën.</span> <span class="verse"><a name="23">23</a>Në çdo mundim ka një fitim, por fjalët e kota çojnë vetëm në varfëri.</span> <span class="verse"><a name="24">24</a>Kurora e njerëzve të urtë është pasuria e tyre, por marrëzia e budallenjve është marrëzi.</span> <span class="verse"><a name="25">25</a>Një dëshmitar që thotë të vërtetën shpëton jetën e njerëzve, por një dëshmitar i rremë thotë gënjeshtra.</span> <span class="verse"><a name="26">26</a>Në frikën e Zotit gjendet një siguri e madhe, dhe bijtë e tij do të kenë një vend strehimi.</span> <span class="verse"><a name="27">27</a>Frika e Zotit është një burim jete, që i shmang leqet e vdekjes.</span> <span class="verse"><a name="28">28</a>Lavdia e mbretit qëndron në turmën e popullit, por shkatërrimi i princit qëndron në mungesën e njerëzve.</span> <span class="verse"><a name="29">29</a>Kush është i ngadalshëm në zemërim është shumë i matur, por ai që rrëmbehet me lehtësi vë në dukje marrëzinë e tij.</span> <span class="verse"><a name="30">30</a>Një zemër e shëndoshë është jetë për trupin, por lakmia është krimbi brejtës i kockave.</span> <span class="verse"><a name="31">31</a>Kush shtyp të varfërin fyen rëndë atë që e ka bërë, por ai që ka mëshirë për nevojtarin e nderon atë.</span> <span class="verse"><a name="32">32</a>I pabesi përmbyset nga vetë ligësia e tij, por i drejti ka shpresë në vetë vdekjen e tij.</span> <span class="verse"><a name="33">33</a>Dituria prehet në zemrën e atij që ka mend, por ajo që është në zemrën e budallenjve merret vesh.</span> <span class="verse"><a name="34">34</a>Drejtësia e larton një komb, por mëkati është turpi i popujve.</span> <span class="verse"><a name="35">35</a>Dashamirësia e mbretit është për shërbëtorin që vepron me urtësi, por zemërimi i tij është kundër atij që sillet me paturpësi.</span> </p></div</div></div></body></html>