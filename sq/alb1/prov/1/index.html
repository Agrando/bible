<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Fjalët e urta të Salomonit, birit të Davidit, mbret i Izraelit,</span> <span class="verse"><a name="2">2</a>për të njohur diturinë dhe për të mësuar gjykimet e mënçura;</span> <span class="verse"><a name="3">3</a>për të ditur si të veprosh me urti, me drejtësi, me gjykim dhe ndershmëri,</span> <span class="verse"><a name="4">4</a>për t'u dhënë shkathtësi njerëzve të thjeshtë, njohje dhe reflektim të riut.</span> <span class="verse"><a name="5">5</a>I urti do të dëgjojë dhe do të rritë diturinë e tij; njeriu i zgjuar do të përfitojë këshilla të urta,</span> <span class="verse"><a name="6">6</a>për të kuptuar një sentencë dhe një enigmë, fjalët e të urtëve dhe thëniet e tyre të errëta.</span> <span class="verse"><a name="7">7</a>Frika e Zotit është fillimi i njohjes; por njerëzit e pamend përçmojnë diturinë dhe arsimin.</span> <span class="verse"><a name="8">8</a>Dëgjo, o biri im, mësimet e atit tënd dhe mos i lër pas dore mësimet e nënes sate,</span> <span class="verse"><a name="9">9</a>sepse janë një nur që zbukuron kokën tënde dhe një stoli në qafën tënde.</span> <span class="verse"><a name="10">10</a>Biri im, në qoftë se mëkatarët duan të të mashtrojnë, mos prano,</span> <span class="verse"><a name="11">11</a>në qoftë se thonë: &quot;Eja me ne; kemi ngritur një pritë për të derdhur gjak; i ngritëm gracka të pafajmit pa ndonjë shkak;</span> <span class="verse"><a name="12">12</a>le t'i kapërdimë të gjallë, ashtu si Sheoli, tërësisht si ata që zbresin në gropë;</span> <span class="verse"><a name="13">13</a>ne do të gjejmë lloj-lloj pasurish të çmueshme, do t'i mbushim shtëpitë tona me plaçka;</span> <span class="verse"><a name="14">14</a>ti do ta hedhësh në short pjesën tënde me ne, dhe të gjithë ne do të kemi një qese të vetme&quot;;</span> <span class="verse"><a name="15">15</a>biri im, mos shko me ta në po atë rrugë, ndale hapin nga shtegu i tyre,</span> <span class="verse"><a name="16">16</a>sepse këmbët e tyre turren drejt së keqes dhe ata nxitojnë të derdhin gjak.</span> <span class="verse"><a name="17">17</a>Shtrihet më kot rrjeta përpara çdo lloji zogjsh;</span> <span class="verse"><a name="18">18</a>por këta kurdisin prita kundër gjakut të vet dhe ngrenë kurthe kundër vetë jetës së tyre.</span> <span class="verse"><a name="19">19</a>Të tilla janë rrugët e çdo njeriu të etur për pasuri; ajo ia heq jetën atyre që e kanë.</span> <span class="verse"><a name="20">20</a>Dituria bërtet nëpër rrugë, zëri i saj dëgjohet nëpër sheshe;</span> <span class="verse"><a name="21">21</a>ajo thërret në vendet ku ka turma dhe ligjëron në hyrje të portave të qytetit;</span> <span class="verse"><a name="22">22</a>&quot;Deri kur, o njerëz të thjeshtë, do t'ju pëlqejë thjeshtësia dhe tallësit do të kënaqen duke u tallur dhe budallenjtë do të urrejnë dijen?</span> <span class="verse"><a name="23">23</a>Ejani në vete nga qortimi im; ja, unë do të derdh mbi ju Frymën time dhe do t'ju bëj të njohura fjalët e mia.</span> <span class="verse"><a name="24">24</a>Sepse unë thirra dhe ju nuk keni dashur, shtriva dorën time dhe askush prej jush nuk i kushtoi vëmendje,</span> <span class="verse"><a name="25">25</a>përkundrazi hodhët poshtë të gjitha këshillat e mia dhe nuk pranuat ndreqjen time,</span> <span class="verse"><a name="26">26</a>edhe unë do të qesh me fatkeqësinë tuaj, do të tallem kur të vijë ajo që ju druani,</span> <span class="verse"><a name="27">27</a>kur ajo që druani të vijë si një furtunë, dhe fatkeqësia juaj të vijë si një stuhi, kur t'ju mbulojnë fatkeqësia dhe ankthi.</span> <span class="verse"><a name="28">28</a>Atëherë ata do të më thërrasin mua, por unë nuk do të përgjigjem; do të më kërkojnë me kujdes, por nuk do të më gjejnë.</span> <span class="verse"><a name="29">29</a>Sepse kanë urryer dijen dhe nuk kanë zgjedhur frikën e Zotit,</span> <span class="verse"><a name="30">30</a>nuk kanë dashur të pranojnë këshillën time dhe kanë përbuzur të gjitha qortimet e mia.</span> <span class="verse"><a name="31">31</a>Prandaj do të hanë frytin e sjelljes së tyre dhe do të ngopen me këshillat e tyre.</span> <span class="verse"><a name="32">32</a>Sepse përdalja e njerëzve të thjeshtë i vret dhe qetësia e rreme e budallenjve i zhduk;</span> <span class="verse"><a name="33">33</a>por ai që më dëgjon do të banojë një vend të sigurt, do të jetë me të vërtetë i qetë, pa frikë nga çfarëdo e keqe&quot;.</span> </p></div</div></div></body></html>