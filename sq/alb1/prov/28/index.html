<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 28</strong></div><p><span class="verse"><a name="1">1</a>I pabesi ikën me vrap edhe në se askush nuk e ndjek, por i drejti është i sigurt si një luan.</span> <span class="verse"><a name="2">2</a>Për shkak të mëkatit të një vendi, shumë janë të parët e tij, por me një njeri me mend që ka dituri qëndrueshmëria e tij vazhdon gjatë.</span> <span class="verse"><a name="3">3</a>Një i varfër që shtyp të mjerët është si një shi me shtamba që nuk jep bukë.</span> <span class="verse"><a name="4">4</a>Ata që braktisin ligjin lëvdojnë të pabesët; por ata që zbatojnë ligjin i luftojnë ata.</span> <span class="verse"><a name="5">5</a>Njerëzit e këqij nuk e kuptojnë drejtësinë, por ata që e kërkojnë Zotin kuptojnë çdo gjë.</span> <span class="verse"><a name="6">6</a>Më i mirë është i varfëri që ecën në ndershmëri nga njeriu i paqëndrueshëm që ndjek rrugën dredha-dredha, edhe kur është i pasur.</span> <span class="verse"><a name="7">7</a>Kush zbaton ligjin është një bir me mend, por shoku i grykësve turpëron atin e tij.</span> <span class="verse"><a name="8">8</a>Kush i shton pasuritë e tij me fajde dhe me fitime të padrejta, i mbledh për atë që i vjen keq për të varfërit.</span> <span class="verse"><a name="9">9</a>Në rast se dikush e kthen veshin gjetiu për të mos dëgjuar ligjin, vetë lutja e tij do të jetë një gjë e neveritshme.</span> <span class="verse"><a name="10">10</a>Kush i fut njerëzit e drejtë në një rrugë të keqe, do të bjerë vetë në gropën e tij; por njerëzit e ndershëm do të trashëgojnë të mirën.</span> <span class="verse"><a name="11">11</a>I pasuri mendon se është i matur, por i varfëri që është i zgjuar e kqyr fund e krye.</span> <span class="verse"><a name="12">12</a>Kur të drejtët triumfojnë, ka lavdi të madhe, por kur mbizotërojnë të pabesët njerëzit fshihen.</span> <span class="verse"><a name="13">13</a>Kush i fsheh shkeljet e tij nuk do të ketë mbarësi; por ai që i rrëfen dhe i braktis ato, ka për të fituar mëshirën.</span> <span class="verse"><a name="14">14</a>Lum ai njeri që ka frikë vazhdimisht nga Zoti, por ai që e fortëson zemrën e tij do të bjerë në fatkeqësi.</span> <span class="verse"><a name="15">15</a>Një i pabesë që sundon mbi një popull të varfër është si një luan që ulërin dhe një ari i uritur.</span> <span class="verse"><a name="16">16</a>Një princ pa mend zhvat shumë, por ai që urren fitimin e pandershëm ka për t'i zgjatur ditët e tij.</span> <span class="verse"><a name="17">17</a>Njeriu mbi të cilin rëndon një vrasje do të turret deri në varr; asnjë të mos e ndihmojë!</span> <span class="verse"><a name="18">18</a>Ai që ecën me ndershmëri do të shpëtohet, por njeriu i paqëndrueshëm që ndjek rrugë dredha-dredha do të rrëzohet befas.</span> <span class="verse"><a name="19">19</a>Kush punon tokën e tij do të ketë bukë me bollëk, por kush jepet pas kotësive do të ketë varfëri të madhe.</span> <span class="verse"><a name="20">20</a>Njeriu besnik do të mbushet me bekime, por ai që nxiton të pasurohet nuk do të jetë pa faj.</span> <span class="verse"><a name="21">21</a>Nuk është mirë të kesh preferenca vetiake; njeriu kryen mëkat për një copë bukë.</span> <span class="verse"><a name="22">22</a>Njeriu me sy të keq dëshiron të pasurohet shpejt, por nuk e kupton se do ta pllakosë varfëria.</span> <span class="verse"><a name="23">23</a>Kush qorton dikë ka për të gjetur pastaj favor më të madh se ai që i bën lajka me fjalë.</span> <span class="verse"><a name="24">24</a>Kush vjedh atin e tij dhe nënën e tij dhe thotë: &quot;Nuk është mëkat&quot;, është shok i atij që shkatërron.</span> <span class="verse"><a name="25">25</a>Kush e ka zemrën të fryrë nga krenaria nxit grindje, por ai që ka besim te Zoti do të ketë mbarësi.</span> <span class="verse"><a name="26">26</a>Kush i beson zemrës së tij është budalla, por ai që ecën me urtësi do të shpëtojë.</span> <span class="verse"><a name="27">27</a>Ai që i jep të varfërit nuk do të ketë kurrë nevojë, por ai që i mbyll sytë e vet do të ketë shumë mallkime.</span> <span class="verse"><a name="28">28</a>Kur të pabesët lartohen, njerëzit fshihen; por kur vdesin, të drejtët shumohen.</span> </p></div</div></div></body></html>