<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 3</strong></div><p><span class="verse"><a name="1">1</a>Biri im, mos harro mësimet e mia dhe zemra jote le të ruajë urdhërimet e mia,</span> <span class="verse"><a name="2">2</a>sepse do të të shtohen ditë të gjata, vite jete dhe paqeje.</span> <span class="verse"><a name="3">3</a>Mirësia dhe e vërteta mos të lënçin kurrë; lidhi rreth qafës, shkruaji mbi tabelën e zemrës sate;</span> <span class="verse"><a name="4">4</a>do të gjesh kështu hir dhe arsye në sytë e Perëndisë dhe të njerëzve.</span> <span class="verse"><a name="5">5</a>Ki besim tek Zoti me gjithë zemër dhe mos u mbështet në gjykimin tënd;</span> <span class="verse"><a name="6">6</a>pranoje në të gjitha rrugët e tua, dhe ai do të drejtojë shtigjet e tua.</span> <span class="verse"><a name="7">7</a>Mos e mbaj veten të ditur në sytë e tu, ki frikë nga Zoti dhe hiq dorë nga e keqja;</span> <span class="verse"><a name="8">8</a>kjo do të jetë shërim për nervat e tua dhe freskim për kockat e tua.</span> <span class="verse"><a name="9">9</a>Ndero Zotin me pasurinë tënde dhe me prodhimet e para të çdo të ardhure që ke;</span> <span class="verse"><a name="10">10</a>hambarët e tu të grurit do të jenë plot e përplot dhe vozat e tua do të gufojnë me musht.</span> <span class="verse"><a name="11">11</a>Biri im, mos e përçmo ndëshkimin e Zotit dhe mos urre qortimin e tij,</span> <span class="verse"><a name="12">12</a>sepse Zoti qorton atë që do, si një baba djalin që atij i pëlqen.</span> <span class="verse"><a name="13">13</a>Lum ai njeri që ka gjetur diturinë dhe njeriu që ka përftuar arsyen.</span> <span class="verse"><a name="14">14</a>Sepse fitimi i tij është më i mirë se fitimi i argjendit dhe fryti i tij vlen më tepër se ari i kulluar.</span> <span class="verse"><a name="15">15</a>Ajo është më e çmuar se perlat dhe mbarë gjërat më të këndshme nuk mund të barazohen me të.</span> <span class="verse"><a name="16">16</a>Gjatësia e jetës është në të djathtë të saj, pasuria dhe lavdia në të majtë të saj.</span> <span class="verse"><a name="17">17</a>Rrugët e saj janë rrugë të kënaqshme dhe në të tërë shtigjet e saj mbretëron paqja.</span> <span class="verse"><a name="18">18</a>Ajo është një dru i jetës për ata që e kapin dhe lum ata që mbahen fort atje.</span> <span class="verse"><a name="19">19</a>Me diturinë Zoti krijoi tokën dhe me zgjuarësinë i bëri të qëndrueshëm qiejtë.</span> <span class="verse"><a name="20">20</a>Me diturinë e tij u hapën humnerat dhe retë japin vesë.</span> <span class="verse"><a name="21">21</a>Biri im, këto gjëra mos u largofshin kurrë nga sytë e tu. Mbaje diturinë dhe të menduarit.</span> <span class="verse"><a name="22">22</a>Ato do të jenë jetë për shpirtin tënd dhe një zbukurim në qafën tënde.</span> <span class="verse"><a name="23">23</a>Atëherë do të ecësh i sigurt në rrugën tënde dhe këmba jote nuk do të pengohet.</span> <span class="verse"><a name="24">24</a>Kur do të biesh për të fjetur, nuk do të kesh frikë; po, do të biesh dhe gjumi yt do të jetë i ëmbël.</span> <span class="verse"><a name="25">25</a>Nuk do të druash llahtarën e papritur, as shkatërrimin e të pabesëve kur do të ndodhë,</span> <span class="verse"><a name="26">26</a>sepse Zoti do të jetë pranë teje dhe do të pengojë që këmba jote të kapet në ndonjë lak.</span> <span class="verse"><a name="27">27</a>Mos i refuzo të mirën atij që i takon, kur e ke në dorë ta bësh.</span> <span class="verse"><a name="28">28</a>Mos i thuaj të afërmit tënd: &quot;Shko dhe kthehu; do të të jap nesër&quot;, kur e ke me vete gjënë e nevojshme.</span> <span class="verse"><a name="29">29</a>Mos kurdis asnjë të keqe kundër të afërmit tënd, ndërsa ai banon me besim bashkë me ty.</span> <span class="verse"><a name="30">30</a>Mos bëj padi kundër askujt pa shkak; po të jetë se nuk të ka bërë asnjë të keqe.</span> <span class="verse"><a name="31">31</a>Mos ki zili njeriun e dhunshëm dhe mos zgjidh asnjë nga rrugët e tij,</span> <span class="verse"><a name="32">32</a>sepse Zoti e neverit njeriun e çoroditur, por këshilla e tij është për njerëzit e ndershëm.</span> <span class="verse"><a name="33">33</a>Mallkimi i Zotit është në shtëpinë e të pabesit, por ai bekon banesën e të drejtëve.</span> <span class="verse"><a name="34">34</a>Me siguri ai tallet me tallësit, por i fal të përvuajturit.</span> <span class="verse"><a name="35">35</a>Njerëzit e urtë do të trashëgojnë lavdinë, por poshtërsia do të jetë trashëgimia e atyre që nuk kanë mend.</span> </p></div</div></div></body></html>