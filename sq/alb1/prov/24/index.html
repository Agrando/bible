<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Mos i ki zili njerëzit e këqij dhe mos dëshiro të rrish me ta,</span> <span class="verse"><a name="2">2</a>sepse zemra e tyre mendon për grabitje dhe buzët e tyre thonë se do të bëjnë të keqen.</span> <span class="verse"><a name="3">3</a>Shtëpia ndërtohet me dituri dhe bëhet e qëndrueshme me maturi.</span> <span class="verse"><a name="4">4</a>Me dijen mbushen dhomat me lloj-lloj të mirash të çmueshme dhe të pëlqyeshme.</span> <span class="verse"><a name="5">5</a>Njeriu i urtë është plot forcë, dhe njeriu që ka dituri e rrit fuqinë e tij.</span> <span class="verse"><a name="6">6</a>Sepse me këshilla të urta do të mund të bësh luftën tënde, dhe në numrin e madh të këshilltarëve është fitorja.</span> <span class="verse"><a name="7">7</a>Dituria është shumë e lartë për budallanë; ai nuk e hap kurrë gojën te porta e qytetit.</span> <span class="verse"><a name="8">8</a>Kush mendon të bëjë keq do të quhet mjeshtër intrigash.</span> <span class="verse"><a name="9">9</a>Synimi i pamend është mëkat dhe tallësi është një neveri për njerëzit.</span> <span class="verse"><a name="10">10</a>Po të mos kesh guxim ditën e fatkeqësisë, forca jote është shumë e pakët.</span> <span class="verse"><a name="11">11</a>Çliro ata që i tërheqin drejt vdekjes dhe mbaji ata që po i çojnë në thertore.</span> <span class="verse"><a name="12">12</a>Po të thuash: &quot;Ja, ne nuk e dinim&quot;, ai që peshon zemrat a nuk e shikon? Ai që ruan shpirtin tënd nuk e di vallë? Ai do t'i japë secilit simbas veprave të tij.</span> <span class="verse"><a name="13">13</a>Biri im, ha mjaltin sepse është i mirë; një huall mjalti do të jetë i ëmbël për shijen tënde.</span> <span class="verse"><a name="14">14</a>Kështu do të jetë njohja e diturisë për shpirtin tënd. Në rast se e gjen, do të ketë një të ardhme dhe shpresa jote nuk do të shkatërrohet.</span> <span class="verse"><a name="15">15</a>O i pabesë, mos ngre kurthe kundër banesës së njeriut të drejtë, mos shkatërro vendin ku ai pushon,</span> <span class="verse"><a name="16">16</a>sepse i drejti bie shtatë herë dhe ngrihet, kurse të pabesët përmbysen në fatkeqësi.</span> <span class="verse"><a name="17">17</a>Kur armiku yt bie, mos u gëzo; kur është shtrirë për tokë, zemra jote të mos gëzohet,</span> <span class="verse"><a name="18">18</a>me qëllim që Zoti të mos shikojë dhe të mos i vijë keq, dhe të mos largojë prej tij zemërimin e vet.</span> <span class="verse"><a name="19">19</a>Mos u zemëro për shkak të atyre që bëjnë të keqen dhe mos i ki smirë të pabesët,</span> <span class="verse"><a name="20">20</a>sepse nuk do të ketë të ardhme për të keqin; llamba e të pabesëve do të fiket.</span> <span class="verse"><a name="21">21</a>Biri im, ki frikë nga Zoti dhe nga mbreti; mos u bashko me ata që duan të ndryshojnë;</span> <span class="verse"><a name="22">22</a>mjerimi i tyre do të vijë papritmas, dhe shkatërrimin e të dy palëve kush e njeh?</span> <span class="verse"><a name="23">23</a>Edhe këto gjëra janë për të urtit. Nuk është mirë të kesh preferenca personale në gjykim.</span> <span class="verse"><a name="24">24</a>Ai që i thotë të pabesit: &quot;Ti je i drejtë&quot;, do të mallkohet nga popujt dhe kombet do ta nëmin.</span> <span class="verse"><a name="25">25</a>Por ata që e qortojnë të pabesin do të gjejnë kënaqësi dhe mbi ta do të zbresin bekimet më të mira.</span> <span class="verse"><a name="26">26</a>Ai që jep një përgjigje të drejtë jep një të puthur mbi buzët.</span> <span class="verse"><a name="27">27</a>Vër në vijë punët e tua të jashtme, vër në rregull arat e tua dhe pastaj ndërto shtëpinë tënde.</span> <span class="verse"><a name="28">28</a>Mos dëshmo pa arsye kundër të afërmit tënd dhe mos gënje me buzët e tua.</span> <span class="verse"><a name="29">29</a>Mos thuaj: &quot;Ashtu si ma bëri mua, kështu do t'ia bëj edhe unë; do t'ia kthej simbas sjelljes së tij&quot;.</span> <span class="verse"><a name="30">30</a>Kalova pranë arës së përtacit dhe pranë vreshtit të njeriut që s'ka mend;</span> <span class="verse"><a name="31">31</a>dhe ja, kudo rriteshin ferrat, ferrishtet e zinin tokën dhe muri prej gurësh ishte shembur.</span> <span class="verse"><a name="32">32</a>Duke parë këtë, u mendova me kujdes; nga sa pashë nxora një mësim:</span> <span class="verse"><a name="33">33</a>të flesh pak, të dremitësh pak, të rrish pak me duar në ije për të pushuar;</span> <span class="verse"><a name="34">34</a>kështu varfëria jote do të vijë si një vjedhës dhe skamja jote si një njeri i armatosur.</span> </p></div</div></div></body></html>