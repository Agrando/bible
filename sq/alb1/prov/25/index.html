<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 25</strong></div><p><span class="verse"><a name="1">1</a>Edhe këto janë fjalë të urta të Salomonit, të transkriptuara nga njerëzit e Ezekias, mbretit të Judës.</span> <span class="verse"><a name="2">2</a>Éshtë lavdi e Perëndisë të fshehësh një gjë, por është lavdi e mbretërve ta hetosh atë.</span> <span class="verse"><a name="3">3</a>Qiejtë për lartësinë e tyre, toka për thellësinë e saj dhe zemra e mbretërve janë të panjohshëm.</span> <span class="verse"><a name="4">4</a>Hiq zgjyrën nga argjendi dhe ka për të dalë një enë për argjendarin.</span> <span class="verse"><a name="5">5</a>Largo të pabesin nga prania e mbretit dhe froni i tij do të bëhet i qëndrueshëm në drejtësi.</span> <span class="verse"><a name="6">6</a>Mos u përlëvdo në prani të mbretit dhe mos zër vendin e njerëzve të mëdhenj,</span> <span class="verse"><a name="7">7</a>sepse është më mirë të thuhet: &quot;Ngjitu këtu lart&quot;, se sa të të ulin përpara princit, që sytë e tu kanë parë.</span> <span class="verse"><a name="8">8</a>Mos bëj padi me tepër nxitim, sepse në fund nuk do të dish çfarë të bësh, kur i afërmi yt do të të ketë bërë me turp.</span> <span class="verse"><a name="9">9</a>Diskutoje padinë tënde kundër të afërmit tënd, por mos e zbulo sekretin e një tjetri,</span> <span class="verse"><a name="10">10</a>me qëllim që ai që të dëgjon të mos të të diskreditojë dhe nami yt të njolloset për gjithnjë.</span> <span class="verse"><a name="11">11</a>Një fjalë e thënë në kohën e duhur është si molla të arta mbi një enë argjendi.</span> <span class="verse"><a name="12">12</a>Për një vesh të bindur, një i urtë që qorton është si një vath i artë, një zbukurim prej ari të kulluar.</span> <span class="verse"><a name="13">13</a>Një lajmëtar besnik është, për ata që e dërgojnë, si freskia e borës në kohën e korrjes, sepse ai e freskon shpirtin e zotit të tij.</span> <span class="verse"><a name="14">14</a>Ai që mburret duke gënjyer se ka bërë një dhuratë është si retë dhe era pa shi.</span> <span class="verse"><a name="15">15</a>Me durimin i mbushet mendja një princi dhe gjuha e ëmbël thyen kockat.</span> <span class="verse"><a name="16">16</a>Në rast se gjen mjaltë, ha aq sa të mjafton, me qëllim që të mos dendesh dhe pastaj të vjellësh.</span> <span class="verse"><a name="17">17</a>Shko rrallë në shtëpinë e të afërmit tënd, që ai të mos mërzitet me ty sa të të urrejë.</span> <span class="verse"><a name="18">18</a>Njeriu që deponon gënjeshtra kundër të afërmit të tij është si një topuz, një shpatë dhe një shigjetë e mprehtë.</span> <span class="verse"><a name="19">19</a>Besimi te një njeri i pabesë ditën e fatkeqësisë është si një dhëmb i thyer dhe një këmbë e ndrydhur.</span> <span class="verse"><a name="20">20</a>Kush i këndon këngë një zemre të pikëlluar është si ai që heq rrobat e tij në një ditë të ftohtë dhe si uthulla mbi sodën.</span> <span class="verse"><a name="21">21</a>Në qoftë se armiku yt ka uri, jepi bukë për të ngrënë, dhe në se ka etje, jepi ujë për të pirë,</span> <span class="verse"><a name="22">22</a>sepse kështu do të grumbullosh thëngjij mbi kokën e tij, dhe Zoti do të të shpërblejë.</span> <span class="verse"><a name="23">23</a>Era e veriut sjell shiun, dhe gjuha që shpif tinëz e bën fytyrën të indinjuar.</span> <span class="verse"><a name="24">24</a>Éshtë më mirë të banosh në cep të një çatie se sa në një shtëpi bashkë me një grua grindavece.</span> <span class="verse"><a name="25">25</a>Një lajm i mirë nga një vend i largët është si ujë i freskët për një njeri të lodhur dhe të etur.</span> <span class="verse"><a name="26">26</a>I drejti që dridhet përpara të pabesit është si një burim i turbullt dhe një pus i ndotur.</span> <span class="verse"><a name="27">27</a>Të hash shumë mjaltë nuk është mirë, dhe të kërkosh lavdinë tënde nuk është lavdi.</span> <span class="verse"><a name="28">28</a>Njeriu që nuk di të frenojë zemërimin e tij është si një qytet i shkrehur pa mure.</span> </p></div</div></div></body></html>