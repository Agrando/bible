<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 9</strong></div><p><span class="verse"><a name="1">1</a>Dituria ka ndërtuar shtëpinë e saj, ka gdhendur shtatë shtyllat e saj.</span> <span class="verse"><a name="2">2</a>Ka vrarë kafshët e saj, ka përzier verën e saj dhe shtruar tryezën e saj.</span> <span class="verse"><a name="3">3</a>Ka dërguar jashtë shërbëtoret e saj; nga vendet më të larta të qytetit ajo thërret:</span> <span class="verse"><a name="4">4</a>&quot;Ai që është budalla të vijë këtu!&quot;. Atij që i mungon gjykimi i thotë:</span> <span class="verse"><a name="5">5</a>&quot;Ejani, hani nga buka ime dhe pini verën që kam përzier.</span> <span class="verse"><a name="6">6</a>Lëreni budallallëkun dhe do të jetoni, ecni në rrugën e arsyes&quot;.</span> <span class="verse"><a name="7">7</a>Ai që korrigjon tallësin tërheq mbi vete të shara, dhe ai që qorton të pabesin merr të shara.</span> <span class="verse"><a name="8">8</a>Mos qorto tallësin sepse ai do të të urrejë; qorto të urtin dhe ai do të të dojë.</span> <span class="verse"><a name="9">9</a>Mësoje të urtin dhe ai do të bëhet edhe më i urtë. Mësoje të drejtin dhe ai do të rritë diturinë e tij.</span> <span class="verse"><a name="10">10</a>Frika e Zotit është parimi i diturisë, dhe njohja e të Shenjtit është zgjuarsia.</span> <span class="verse"><a name="11">11</a>Sepse nëpërmjet meje do të shumohen ditët e tua dhe do të të shtohen vite jete.</span> <span class="verse"><a name="12">12</a>Në rast se je i urtë, je i urtë për veten tënde; në rast se je tallës, pasojat do t'i kesh vetëm ti.</span> <span class="verse"><a name="13">13</a>Gruaja budallaqe është zhurmëmadhe, aspak e zgjuar dhe nuk di asgjë.</span> <span class="verse"><a name="14">14</a>Rri ulur te porta e shtëpisë së saj, mbi një fron në vendet e larta të qytetit,</span> <span class="verse"><a name="15">15</a>për të ftuar ata që kalojnë nëpër rrugë, që shkojnë drejt në rrugën e tyre:</span> <span class="verse"><a name="16">16</a>&quot;Ai që është budalla të vijë këtu!&quot;. Dhe atij që i mungon arsyeja i thotë:</span> <span class="verse"><a name="17">17</a>&quot;Ujërat e vjedhura janë të ëmbla; buka që hahet fshehurazi është e shijshme&quot;.</span> <span class="verse"><a name="18">18</a>Por ai nuk e di që atje janë të vdekurit, që të ftuarit e saj janë në thellësinë e Sheolit.</span> </p></div</div></div></body></html>