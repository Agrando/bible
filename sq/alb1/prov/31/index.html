<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Fjalë të mbretit Lemuel, mesazhi profetik me të cilin e mësoi e ëma.</span> <span class="verse"><a name="2">2</a>Çfarë të të them, biri im? Çfarë të të them, biri i barkut tim? Çfarë të të them, bir i zotimeve të mia?</span> <span class="verse"><a name="3">3</a>Mos ua jep forcën tënde grave as jetën tënde asaj që shkatërron mbretërit.</span> <span class="verse"><a name="4">4</a>Nuk u shkon mbretërve, o Lemuel, nuk u shkon mbretërve të pinë verë as princave të dëshirojnë pije dehëse,</span> <span class="verse"><a name="5">5</a>sepse duke pirë të mos harrojnë ligjin dhe të mos shtrembërojnë të drejtën e të pikëlluarve.</span> <span class="verse"><a name="6">6</a>Jepini pije dehëse atij që është duke vdekur dhe verë atij që e ka zemrën të hidhëruar.</span> <span class="verse"><a name="7">7</a>Le të pijë për të harruar varfërinë e tij dhe për të mos kujtuar më hallet e tij.</span> <span class="verse"><a name="8">8</a>Hape gojën tënde në favor të memecit, në mbrojtje të të gjithë atyre që janë lënë pas dore.</span> <span class="verse"><a name="9">9</a>Hape gojën tënde, gjyko me drejtësi dhe mbro çështjen e të mjerit dhe të nevojtarit.</span> <span class="verse"><a name="10">10</a>Kush do të gjejë një grua të fortë dhe të virtytshme? Vlera e saj është shumë më e madhe nga ajo e margaritarëve.</span> <span class="verse"><a name="11">11</a>Zemra e burrit të saj ka besim tek ajo, dhe do të ketë gjithnjë fitime.</span> <span class="verse"><a name="12">12</a>Ajo i bën të mira dhe jo të keqe tërë ditët e jetës së saj.</span> <span class="verse"><a name="13">13</a>Gjen lesh dhe li dhe punon me gëzim me duart e veta.</span> <span class="verse"><a name="14">14</a>Ajo u përngjan anijeve të tregëtarëve: e sjell ushqimin e saj nga larg.</span> <span class="verse"><a name="15">15</a>Çohet që me natë për t'i ndarë ushqimin familjes së saj dhe për t'u dhënë urdhërat e nevojshme shërbëtoreve të saj.</span> <span class="verse"><a name="16">16</a>Ajo shikon një arë dhe e ble; me duart e saj mbjell një vresht.</span> <span class="verse"><a name="17">17</a>Ngjesh me forcë ijët dhe i bën më të fortë krahët e saj.</span> <span class="verse"><a name="18">18</a>E kupton që tregëtia e saj po shkon mbarë dhe llamba e saj e natës nuk i shuhet.</span> <span class="verse"><a name="19">19</a>Shtrin dorën mbi furkën, pëllëmbat e saj zënë boshtin.</span> <span class="verse"><a name="20">20</a>I shtrin dorën të varfërit dhe i jep dorën nevojtarit.</span> <span class="verse"><a name="21">21</a>Nuk i trembet borës për familjen e saj, sepse tërë ata të shtëpisë së vet kanë një veshje të dyfishtë.</span> <span class="verse"><a name="22">22</a>Bën për vete mbulesa si sixhade dhe rrobat e saj janë prej liri shumë të hollë dhe të purpurta.</span> <span class="verse"><a name="23">23</a>Burri i saj nderohet te porta, kur ulet bashkë me pleqtë e vendit.</span> <span class="verse"><a name="24">24</a>Përgatit rroba prej liri dhe i shet, i furnizon me breza tregtarët.</span> <span class="verse"><a name="25">25</a>Forca dhe nderi janë rrobat e saj dhe qesh për ditët që do të vijnë.</span> <span class="verse"><a name="26">26</a>Hap gojën e saj me dituri dhe mbi gjuhën e saj është ligji i mirësisë.</span> <span class="verse"><a name="27">27</a>Ajo mbikqyr si shkon shtëpia e vet dhe nuk ha bukën e përtacisë.</span> <span class="verse"><a name="28">28</a>Bijtë e saj ngrihen dhe e shpallin fatlume; edhe burri i saj e lëvdon duke thënë:</span> <span class="verse"><a name="29">29</a>&quot;Shumë bija kanë bërë gjëra të mëdha, por ti i kalon të gjitha ato&quot;.</span> <span class="verse"><a name="30">30</a>Hiri është i rremë dhe bukuria është e kotë, por gruaja që ka frikë nga Zoti është ajo që do të lëvdohet.</span> <span class="verse"><a name="31">31</a>I jepni frytin e duarve të saj, dhe vet veprat e saj le ta lëvdojnë te portat.</span> </p></div</div></div></body></html>