<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Dëgjoni, o bij, mësimet e një ati dhe tregoni kujdes që të mësoni të gjykoni,</span> <span class="verse"><a name="2">2</a>sepse ju jap një doktrinë të mirë; mos braktisni ligjin tim.</span> <span class="verse"><a name="3">3</a>Kur isha ende fëmijë pranë atit tim, njomëzak dhe i dashur në sytë e nënes sime,</span> <span class="verse"><a name="4">4</a>ai më mësonte dhe më thoshte: &quot;Zemra jote të kujtojë fjalët e mia; ruaji urdhërimet e mia dhe do të jetosh.</span> <span class="verse"><a name="5">5</a>Fito dituri, fito gjykim; mos i harro fjalët e gojës sime dhe mos u largo prej tyre;</span> <span class="verse"><a name="6">6</a>mos e braktis diturinë dhe ajo do të të mbrojë; duaje, sepse ajo do të të ndihmojë.</span> <span class="verse"><a name="7">7</a>Dituria është gjëja më e rëndësishme; prandaj fito diturinë. Edhe sikur të humbasësh ato që ke, fito diturinë.</span> <span class="verse"><a name="8">8</a>Përlëvdoje dhe ajo do të të lartësojë, ajo do të të japë lavdi, po qe se ti e përvehtëson.</span> <span class="verse"><a name="9">9</a>Ajo do të të vërë mbi kokën tënde një stoli prej nuri, do të të rrethojë me një kurorë lavdie&quot;.</span> <span class="verse"><a name="10">10</a>Dëgjo, biri im, pranoji fjalët e mia dhe vitet e jetës sate do të shumohen.</span> <span class="verse"><a name="11">11</a>Të kam mësuar në rrugën e diturisë, të kam udhëhequr nëpër shtigjet e ndershmërisë.</span> <span class="verse"><a name="12">12</a>Kur do të ecësh, hapat e tua nuk do të pengohen; kur do të vraposh, nuk do të pengohesh.</span> <span class="verse"><a name="13">13</a>Rroke mirë këtë mësim, mos e lër që të shkojë kot; ruaje, sepse ai është jeta jote.</span> <span class="verse"><a name="14">14</a>Mos hyr në shtegun e të pabesëve dhe mos ec në rrugën e njerëzve të këqij;</span> <span class="verse"><a name="15">15</a>evitoje atë, mos kalo nëpër të; largoju prej saj dhe shko tutje.</span> <span class="verse"><a name="16">16</a>Sepse ata nuk mund të flenë, po të mos kenë bërë të keqen; gjumi i tyre zhduket po të jetë se nuk kanë rrëzuar dikë;</span> <span class="verse"><a name="17">17</a>ata hanë bukën e paudhësisë dhe pinë verën e dhunës.</span> <span class="verse"><a name="18">18</a>Por shtegu i të drejtëve është si drita e agimit, që shkëlqen gjithnjë e më mirë deri sa të bëhet ditë e plotë.</span> <span class="verse"><a name="19">19</a>Rruga e të pabesëve është si terri; ata nuk shohin atë që do t'i rrëzojë.</span> <span class="verse"><a name="20">20</a>Biri im, trego kujdes për fjalët e mia, dëgjo thëniet e mia;</span> <span class="verse"><a name="21">21</a>mos u largofshin kurrë nga sytë e tu, ruaji në qendër të zemrës sate;</span> <span class="verse"><a name="22">22</a>sepse janë jetë për ata që i gjejnë, shërim për të gjithë trupin e tyre.</span> <span class="verse"><a name="23">23</a>Ruaje zemrën tënde me shumë kujdes, sepse nga ajo dalin burimet jetës.</span> <span class="verse"><a name="24">24</a>Hiq dorë nga e folura me hile dhe largo prej teje buzët e çoroditura.</span> <span class="verse"><a name="25">25</a>Sytë e tu le të shohin drejt dhe qepallat e tua të synojnë drejt para teje.</span> <span class="verse"><a name="26">26</a>Sheshoje shtegun e këmbëve të tua, dhe të gjitha rrugët e tua qofshin të caktuara mirë.</span> <span class="verse"><a name="27">27</a>Mos u shmang as në të djathtë as në të majtë; tërhiqe këmbën tënde nga e keqja.</span> </p></div</div></div></body></html>