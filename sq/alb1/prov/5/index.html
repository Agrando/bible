<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 5</strong></div><p><span class="verse"><a name="1">1</a>Biri im, ki kujdes për diturinë time, vëri veshin arsyetimit tim,</span> <span class="verse"><a name="2">2</a>me qëllim që ti të ruash gjykimin dhe buzët e tua të fiksojnë diturinë.</span> <span class="verse"><a name="3">3</a>Sepse buzët e gruas që shkel kurorën nxjerrin mjaltë dhe goja e saj është më e butë se vaji;</span> <span class="verse"><a name="4">4</a>por në fund ajo është e hidhur si pelini, e mprehtë si një shpatë me dy presa.</span> <span class="verse"><a name="5">5</a>Këmbët e saj zbresin drejt vdekjes, hapat e saj çojnë drejtpërdrejt në Sheol.</span> <span class="verse"><a name="6">6</a>Ajo nuk ecën në shtegun e jetës, por ti nuk i jep rëndësi kësaj gjëje; rrugët e saj janë të gabuara, por ti nuk e kupton.</span> <span class="verse"><a name="7">7</a>Prandaj tani, bij të mi, më dëgjoni dhe mos u largoni nga fjalët e gojës sime.</span> <span class="verse"><a name="8">8</a>Mbaje larg prej saj rrugën tënde dhe mos iu afro portës së shtëpisë së saj,</span> <span class="verse"><a name="9">9</a>për të mos ua dhënë të tjerëve fuqinë tënde dhe vitet e tua dikujt që nuk ka mëshirë.</span> <span class="verse"><a name="10">10</a>Me qëllim që të huajt të mos ngopen me pasurinë tënde, dhe mundi yt të mos shkojë në shtëpinë e një të huaji,</span> <span class="verse"><a name="11">11</a>dhe të mos rënkosh kur do të të vijë fundi, kur mishi dhe trupi yt do të jenë të konsumuar,</span> <span class="verse"><a name="12">12</a>dhe të thuash: &quot;Vallë si urreva mësimin, dhe si e ka përçmuar qortimin zemra ime?</span> <span class="verse"><a name="13">13</a>Nuk dëgjova zërin e atyre që më mësonin dhe nuk ua vura veshin atyre që më udhëzonin.</span> <span class="verse"><a name="14">14</a>U ndodha pothuajse në një të keqe të plotë në mes të turmës dhe të kuvendit&quot;.</span> <span class="verse"><a name="15">15</a>Pi ujin e sternës sate dhe ujin e rrjedhshëm të pusit tënd.</span> <span class="verse"><a name="16">16</a>A duhet burimet e tua të derdhen jashtë, si rrëke uji nëpër rrugë?</span> <span class="verse"><a name="17">17</a>Qofshin vetëm për ty dhe jo për të huajtë bashkë me ty.</span> <span class="verse"><a name="18">18</a>Qoftë i bekuar burimi yt dhe gëzohu me nusen e rinisë sate.</span> <span class="verse"><a name="19">19</a>Drenushë e dashur dhe gazelë hirplotë, sisët e saj le të të kënaqin kurdoherë, dhe qofsh vazhdimisht i dhënë pas dashurisë që ke për të.</span> <span class="verse"><a name="20">20</a>Pse vallë, biri im, të biesh në dashuri me një grua që ka shkelur kurorën dhe të rrokësh gjirin e një të huaje?</span> <span class="verse"><a name="21">21</a>Sepse rrugët e njeriut janë gjithnjë përpara syve të Zotit, dhe ai vëzhgon të gjitha shtigjet e tij.</span> <span class="verse"><a name="22">22</a>I pabesi zihet nga vetë paudhësitë e tij dhe mbahet nga litarët e mëkatit të tij.</span> <span class="verse"><a name="23">23</a>Ai ka për të vdekur sepse nuk korrigjohet dhe do të zhduket për shkak të marrëzisë së tij.</span> </p></div</div></div></body></html>