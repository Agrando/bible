<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Kush veçohet kërkon kënaqësinë e tij dhe zemërohet kundër gjithë diturisë së vërtetë.</span> <span class="verse"><a name="2">2</a>Budallai nuk gjen kënaqësi te maturia, por vetëm në të vënit në dukje të zemrës së tij.</span> <span class="verse"><a name="3">3</a>Kur vjen i pabesi vjen edhe përçmimi dhe bashkë me humbjen e nderit vjen turpi.</span> <span class="verse"><a name="4">4</a>Fjalët e gojës së një njeriu janë ujëra të thella; burimi i diturisë është si një rrjedhë uji që shkon duke gurgulluar.</span> <span class="verse"><a name="5">5</a>Nuk është mirë të preferosh të pabesin, apo të shkaktosh humbjen e të drejtit në gjyq.</span> <span class="verse"><a name="6">6</a>Buzët e budallait të çojnë në grindje, dhe goja e tij kërkon goditje.</span> <span class="verse"><a name="7">7</a>Goja e budallait është shkatërrimi i tij dhe buzët e tij janë një lak për jetën e tij.</span> <span class="verse"><a name="8">8</a>Fjalët e shpifësit janë si një gjellë shumë e shijshme që zbret thellë në zorrë.</span> <span class="verse"><a name="9">9</a>Edhe ai që është përtac në punën e tij është vëlla i planprishësit.</span> <span class="verse"><a name="10">10</a>Emri i Zotit është një kala e fortë, tek ai turret i drejti dhe gjen siguri.</span> <span class="verse"><a name="11">11</a>Pasuria e kamësit është qyteti i tij i fortë dhe simbas mendimit të tij ajo është si një mur i lartë.</span> <span class="verse"><a name="12">12</a>Përpara shkatërrimit, zemra e njeriut ngrihet, por para lavdisë vjen përulësia.</span> <span class="verse"><a name="13">13</a>Kush jep përgjigje për një çështje para se ta ketë dëgjuar, tregon marrëzinë e tij për turp të vet.</span> <span class="verse"><a name="14">14</a>Fryma e njeriut i jep krahë në sëmundjen e tij, por kush mund ta ngrerë një frymë të demoralizuar?</span> <span class="verse"><a name="15">15</a>Zemra e njeriut të matur fiton dituri, edhe veshi i të urtëve kërkon diturinë.</span> <span class="verse"><a name="16">16</a>Dhurata e njeriut i hap rrugën dhe e çon në prani të të mëdhenjve.</span> <span class="verse"><a name="17">17</a>I pari që mbron çështjen e vet duket sikur ka të drejtë; por pastaj vjen tjetri dhe e shqyrton.</span> <span class="verse"><a name="18">18</a>Fati u jep fund grindjeve dhe i ndan të fuqishmit.</span> <span class="verse"><a name="19">19</a>Një vëlla i fyer është si një qytet i fortë; dhe grindjet janë si shulat e një kalaje.</span> <span class="verse"><a name="20">20</a>Njeriu e ngop barkun me frytin e gojës së tij, ai ngopet me prodhimin e buzëve të tij.</span> <span class="verse"><a name="21">21</a>Vdekja dhe jeta janë nën pushtetin e gjuhës; ata që e duan do të hanë frytet e saj.</span> <span class="verse"><a name="22">22</a>Kush ka gjetur grua ka gjetur një gjë të mirë dhe ka siguruar një favor nga Zoti.</span> <span class="verse"><a name="23">23</a>I varfëri flet duke u lutur, kurse i pasuri përgjigjet me ashpërsi.</span> <span class="verse"><a name="24">24</a>Njeriu që ka shumë miq duhet gjithashtu të tregohet mik, por është një mik që është më i lidhur se një vëlla.</span> </p></div</div></div></body></html>