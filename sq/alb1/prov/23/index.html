<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Kur ulesh të hash me një mbret, shiko me kujdes atë që ke përpara;</span> <span class="verse"><a name="2">2</a>dhe vër një thikë në grykë, po të jetë se ke oreks të madh.</span> <span class="verse"><a name="3">3</a>Mos dëshiro gjellët e tij të mrekullueshme, sepse janë një ushqim mashtrues.</span> <span class="verse"><a name="4">4</a>Mos u lodh për t'u pasuruar, hiq dorë nga qëllimi yt.</span> <span class="verse"><a name="5">5</a>A do t'i fiksosh sytë e tu mbi atë që po zhduket? Sepse pasuria me siguri do të vërë fletë si një shqiponjë që fluturon drejt qiellit.</span> <span class="verse"><a name="6">6</a>Mos ha bukën e atij që ka syrin e keq dhe mos dëshiro ushqimet e tij të shijshme;</span> <span class="verse"><a name="7">7</a>sepse, ashtu si mendon në zemër të tij, ashtu është ai; &quot;Ha dhe pi&quot;!, do të thotë, por zemra e tij nuk është me ty.</span> <span class="verse"><a name="8">8</a>Do të vjellësh kafshatën që ke ngrënë dhe do të harxhosh kot fjalët e tua të ëmbla.</span> <span class="verse"><a name="9">9</a>Mos i drejto fjalën budallait, sepse ai do të përçmojë mençurinë e ligjëratës sate.</span> <span class="verse"><a name="10">10</a>Mos e luaj kufirin e vjetër dhe mos hyr në arat e jetimëve,</span> <span class="verse"><a name="11">11</a>sepse Hakmarrësi i tyre është i fuqishëm; ai do të mbrojë çështjen e tyre kundër teje.</span> <span class="verse"><a name="12">12</a>Kushtoja zemrën tënde mësimeve dhe veshët e tu fjalëve të diturisë.</span> <span class="verse"><a name="13">13</a>Mos ia kurse korrigjimin fëmijës; edhe sikur ta rrahësh me thupër, ai nuk do të vdesë;</span> <span class="verse"><a name="14">14</a>do ta rrahësh me thupër, por do të shpëtosh shpirtin e tij nga Sheoli.</span> <span class="verse"><a name="15">15</a>Biri im, në se zemra jote është e urtë, edhe zemra ime do të ngazëllojë;</span> <span class="verse"><a name="16">16</a>zemra ime do të ngazëllojë, kur buzët e tua do të thonë gjëra të drejta.</span> <span class="verse"><a name="17">17</a>Zemra jote mos i pastë zili mëkatarët, por vazhdoftë gjithnjë në frikën e Zotit;</span> <span class="verse"><a name="18">18</a>sepse ka një të ardhme, dhe shpresa jote nuk do të shkatërrohet.</span> <span class="verse"><a name="19">19</a>Dëgjo, biri im, ji i urtë, dhe drejtoje zemrën në rrugën e drejtë.</span> <span class="verse"><a name="20">20</a>Mos rri me ata që pijnë verë as me grykësit dhe mishngrënësit;</span> <span class="verse"><a name="21">21</a>sepse pijaneci dhe grykësi do të varfërohen dhe gjumashi do të vishet me lecka.</span> <span class="verse"><a name="22">22</a>Dëgjo atin tënd që të ka pjellë dhe mos e përçmo nënën tënde kur të jetë plakë.</span> <span class="verse"><a name="23">23</a>Bli të vërtetën dhe mos e shit, fito dituri, njohuri dhe gjykim.</span> <span class="verse"><a name="24">24</a>Babai i të drejtit do të gëzohet shumë; kush ka lindur një të urtë do t'ia ndjejë gëzimin.</span> <span class="verse"><a name="25">25</a>Le të gëzohet ati yt dhe nëna jote dhe le të gëzohet ajo që të ka lindur.</span> <span class="verse"><a name="26">26</a>Biri im, më jep zemrën tënde, dhe sytë e tu gjetshin gëzim në rrugët e mia.</span> <span class="verse"><a name="27">27</a>Sepse prostituta është një gropë e thellë dhe gruaja e tjetërkujt një pus i ngushtë.</span> <span class="verse"><a name="28">28</a>Edhe ajo rri në pritë si një vjedhës dhe rrit midis njerëzve numrin e atyre që janë jo besnikë.</span> <span class="verse"><a name="29">29</a>Për cilin janë &quot;ah-ët&quot;, për cilin &quot;obobo-të&quot;? Për cilin grindjet, për cilin vajtimet? Për cilin plagët pa shkak? Për cilin sytë e skuqur?</span> <span class="verse"><a name="30">30</a>Për ata që ndalen gjatë pranë verës, për ata që kërkojnë verë të droguar.</span> <span class="verse"><a name="31">31</a>Mos e shiko verën kur kuqëlon, kur rrëzëllen në kupë dhe shkon poshtë aq lehtë!</span> <span class="verse"><a name="32">32</a>Në fund ajo kafshon si një gjarpër dhe shpon si një kuçedër.</span> <span class="verse"><a name="33">33</a>Sytë e tu kanë për të parë gjëra të çuditshme dhe zemra jote do të thotë gjëra të çoroditura.</span> <span class="verse"><a name="34">34</a>Do të jesh si ai që gjendet në mes të detit, si ai që bie të flerë në majë të direkut të anijes.</span> <span class="verse"><a name="35">35</a>Do të thuash: &quot;Më kanë rrahur, por nuk më kanë bërë keq; më kanë goditur, por nuk e kam vënë re. Kur të zgjohem, do të kthehem t'i kërkoj përsëri!&quot;.</span> </p></div</div></div></body></html>