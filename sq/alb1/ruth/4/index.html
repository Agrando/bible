<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ruth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ruth">Ruth</a> &gt <strong>Chapter 4</strong></div><p><span class="verse"><a name="1">1</a>Boazi shkoi te porta e qytetit dhe u ul aty. Dhe ja, po kalonte ai që kishte të drejtën e shpengimit dhe për të cilin Boazi kishte folur. Boazi i tha: &quot;O ti biri i filanit, afrohu dhe ulu këtu&quot;. Ai u afrua dhe u ul.</span> <span class="verse"><a name="2">2</a>Boazi mori atëherë dhjetë burra nga pleqtë e qytetit dhe u tha atyre: &quot;Uluni këtu&quot;. Ata u ulën.</span> <span class="verse"><a name="3">3</a>Pastaj Boazi i tha atij që kishte të drejtën e shpengimit: &quot;Naomi, që u kthye nga vendi i Moabit, ka shitur pjesën e tokës që i përkiste vëllait tonë Elimelek.</span> <span class="verse"><a name="4">4</a>Mendova të të informoj dhe të të them: &quot;Blije në prani të banorëve të vendit dhe të pleqve të popullit tim. Në rast se do ta shpengosh, shpengoje; por në rast se nuk ke ndër mend ta shpengosh, ma thuaj  që ta di edhe unë; sepse asnjeri veç teje  nuk gëzon të drejtën e shpengimit, dhe pas teje vij unë&quot;&quot;. Ai u përgjegj: &quot;Do të kërkoj të drejtën time&quot;.</span> <span class="verse"><a name="5">5</a>Atëherë Boazi tha: &quot;Ditën që do ta blesh arën nga dora e Naomit, ti do ta blesh edhe nga Ruthi, Moabitja, bashkëshortja e të ndjerit, për ta ringjallur emrin e të ndjerit në trashëgiminë e tij&quot;.</span> <span class="verse"><a name="6">6</a>Ai që gëzonte të drejtën e shpengimit u përgjegj: &quot;Unë nuk mund ta shpengoj për vete, sepse do të shkatërroj trashëgiminë time; shpengo ti atë që duhet të shpengoja unë, sepse unë nuk mund ta shpengoj&quot;.</span> <span class="verse"><a name="7">7</a>Ky ishte zakoni në kohërat e kaluara në Izrael lidhur me të drejtën e shpengimit dhe të ndryshimit të pronësisë: personi hiqte sandalen dhe ja jepte tjetrit; kjo ishte mënyra e dëshmisë në Izrael.</span> <span class="verse"><a name="8">8</a>Kështu ai që gëzonte të drejtën e shpengimit i tha Boazit: &quot;Blije ti vetë&quot;, dhe hoqi sandalen.</span> <span class="verse"><a name="9">9</a>Atëherë Boazi u tha pleqve dhe tërë popullit: &quot;Ju sot jeni dëshmitarë që unë bleva sot në duart e Naomit të gjitha ato që ishin pronë e Elimelekut, të Kilionit dhe të Mahlonit.</span> <span class="verse"><a name="10">10</a>Gjithashtu bleva për grua Ruthin, Moabiten, bashkëshorten e Mahlonit, për ta ringjallur emrin e të ndjerit në trashëgiminë e tij, me qëllim që emri i të ndjerit të mos shuhet midis vëllezërve të tij  dhe në portën e qytetit të tij. Ju sot jeni  dëshmitarë të këtij fakti.</span> <span class="verse"><a name="11">11</a>Atëherë tërë populli që ndodhej te porta dhe pleqtë u përgjigjën: &quot;Ne jemi dëshmitarë të kësaj ngjarjeje. Zoti e bëftë gruan që hyn në shtëpinë tënde si Rakelën dhe si Lean, dy gratë që ngritën shtëpinë  e Izraelit. Paç pushtet në Efrathah dhe  u bëfsh i famshëm në Betlem.</span> <span class="verse"><a name="12">12</a>Shtëpia jote u bëftë si shtëpia e Peretsit, që Tamara i lindi Judës, për shkak të pasardhësve që Zoti do të të japë nga kjo e re&quot;.</span> <span class="verse"><a name="13">13</a>Kështu Boazi e mori Ruthin, që u bë bashkëshortja e tij. Ai hyri tek ajo dhe Zoti i dha mundësinë të lindë, dhe ajo lindi një djalë.</span> <span class="verse"><a name="14">14</a>Atëherë gratë i thanë Naomit: &quot;Bekuar qoftë Zoti, që sot nuk të la pa një shpëtimtar. Emri i tij u bëftë i famshëm në Izrael!</span> <span class="verse"><a name="15">15</a>Pastë mundësi ai të rimëkëmbë jetën tënde dhe u bëftë mbështetja e pleqërisë sate, sepse e ka lindur nusja jote që të do dhe që vlen për ty më tepër se shtatë bij&quot;.</span> <span class="verse"><a name="16">16</a>Pastaj Naomi e mori fëmijën, e vuri në gjirin e saj dhe u bë taja e saj.</span> <span class="verse"><a name="17">17</a>Fqinjët i vunë një emër dhe thonin: &quot;I lindi një djalë Naomit!&quot;. E quajtën Obed. Ai qe ati i Isait, ati i Davidit.</span> <span class="verse"><a name="18">18</a>Ja pasardhësit e Peretsit: Peretsit i lindi Hetsroni;</span> <span class="verse"><a name="19">19</a>Hetsronit i lindi Rami; Ramit i lindi Aminadabi;</span> <span class="verse"><a name="20">20</a>Aminadabit i lindi Nahshoni; Nahshonit i lindi Salmoni;</span> <span class="verse"><a name="21">21</a>Salmonit i lindi Boazi; Boazit i lindi Obedi;</span> <span class="verse"><a name="22">22</a>Obedit i lindi Isai dhe Isait i lindi Davidi.</span> </p></div</div></div></body></html>