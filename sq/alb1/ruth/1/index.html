<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sq/alb1/ruth/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sq">Albanian</a> &gt; <a href="/sq/alb1">Albanian Version</a> &gt; <a href="/sq/alb1/ruth">Ruth</a> &gt <strong>Chapter 1</strong></div><p><span class="verse"><a name="1">1</a>Në kohën kur qeverisnin gjyqtarët, vendin e pllakosi zia, dhe një njeri nga Betlemi i Judës shkoi të banojë në vendin e Moabit me gjithë gruan dhe dy bijtë e tij.</span> <span class="verse"><a name="2">2</a>Emri i burrit ishte Elimelek, emri i gruas së tij Naomi dhe emri i dy bijve të tij Mahlon dhe Kilion, Efratej nga Betlemi i Judës. Ata shkuan në vendin e Moabit dhe u vendosën aty.</span> <span class="verse"><a name="3">3</a>Pastaj Elimeku, burri i Naomit, vdiq dhe ajo mbeti me dy bijtë e saj.</span> <span class="verse"><a name="4">4</a>Këta u martuan me gra moabite, nga të cilat njëra quhej Orpah dhe tjetra Ruth; dhe banuan aty rreth dhjetë vjet.</span> <span class="verse"><a name="5">5</a>Pastaj edhe Mahloni dhe Kilioni vdiqën që të dy, dhe kështu ajo grua mbeti pa dy djemtë e saj dhe pa burrin.</span> <span class="verse"><a name="6">6</a>Atëherë u ngrit me gjithë nuset e saj për t'u kthyer nga vendi Moabit, sepse kishte dëgjuar të thuhej që Zoti e kishte vizituar popullin e vet dhe i kishte dhënë bukë.</span> <span class="verse"><a name="7">7</a>Ajo u nis, pra, me të dy nuset e saj nga vendi në të cilin rrinte, dhe filloi të ecë për t'u kthyer në vendin e Judës.</span> <span class="verse"><a name="8">8</a>Por Naomi u tha dy nuseve të saj: &quot;Shkoni, kthehuni çdo njëra në shtëpinë e nënes së saj; Zoti qoftë i mirë me ju, ashtu si ju keni qenë të mira me ata që kanë vdekur dhe me mua!</span> <span class="verse"><a name="9">9</a>Zoti ju bëftë të gjeni qetësi çdo njëra në shtëpinë e burrit të sajë!&quot;. Pastaj ajo i puthi dhe ato filluan të qajnë me zë të lartë,</span> <span class="verse"><a name="10">10</a>dhe i thanë: &quot;Jo, ne do të kthehemi me ty pranë popullit tënd&quot;.</span> <span class="verse"><a name="11">11</a>Por Naomi u përgjegj: &quot;Kthehuni bijat e mija! Pse të vini me mua? Mos kam në barkun tim fëmijë që mund të bëhen bashkëshortët tuaj?</span> <span class="verse"><a name="12">12</a>Kthehuni mbrapa, bijat e mija, shkoni, sepse unë jam shumë e vjetër për t'u martuar prapë; edhe sikur të thoja: &quot;Kam akoma shpresë&quot;; edhe sikur të martohesha sonte dhe të lindja djem,</span> <span class="verse"><a name="13">13</a>a do të prisnit ju sa të rriteshin? A do të hiqnit dorë nga martesa për këtë shkak? Jo, bijat e mija, sepse kushtet në të cilat ndodhem janë më të hidhura nga tuajat, sepse dora e Zotit është shtrirë kundër meje&quot;.</span> <span class="verse"><a name="14">14</a>Atëherë ato e ngritën zërin dhe qanë përsëri; pastaj Orpahu puthi vjehrrën, por Ruthi nuk i ndahej asaj.</span> <span class="verse"><a name="15">15</a>Atëherë Naomi i tha Ruthit: &quot;Ja, kunata jote u kthye te populli i vet dhe te perënditë e saj; ktheu mbrapa edhe ti, ashtu si kunata jote!&quot;.</span> <span class="verse"><a name="16">16</a>Por Ruthi u përgjegj: &quot;Mos ngul këmbë me mua që unë të të braktis dhe të mos të të ndjek më, sepse kudo që të shkosh ti do të shkoj edhe unë, dhe kudo që të rrish ti do të rri edhe unë; populli yt  do të jetë populli im, Perëndia yt do të jetë  edhe Perëndia im;</span> <span class="verse"><a name="17">17</a>aty ku të vdesësh ti do të vdes edhe unë, dhe atje do të më varrosin. Kështu të veprojë me mua Zoti, bile edhe më keq, në rast se veç vdekjes ndonjë gjë tjetër do të më ndajë prej teje!&quot;.</span> <span class="verse"><a name="18">18</a>Kur Naomi e kuptoi që Ruthi ishte e vendosur ta ndiqte, nuk i foli më.</span> <span class="verse"><a name="19">19</a>Kështu e bënë rrugën bashkë deri sa arritën në Betlem. Kur arritën në Betlem, tërë qyteti ziente për shkak të tyre. Gratë thonin: &quot;Kjo është Naomi?&quot;.</span> <span class="verse"><a name="20">20</a>Ajo iu përgjegj atyre: &quot;Mos më quani Naomi; thirrmëni Mara, sepse i Plotfuqishmi më ka mbushur me hidhërim.</span> <span class="verse"><a name="21">21</a>Unë u nisa në bollëk dhe Zoti më ktheu në shtëpi të zhveshur nga çdo gjë. Pse të më quani Naomi, kur Zoti ka dëshmuar kundër meje dhe i Plotfuqishmi më ka bërë fatkeqe?&quot;.</span> <span class="verse"><a name="22">22</a>Kështu Naomi u kthye bashkë me Ruthin, nusen e saj, që kishte ardhur nga vendi i Moabit. Ato arritën në Betlem kur kishte filluar korrja e elbit.</span> </p></div</div></div></body></html>